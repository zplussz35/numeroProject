9-es számú Személyes Év

Kiszámíthatatlan a rezgése. Anyagilag sem könnyű ez az év.
A rendkívül gyors Nyolcas Év után anyagilag kifejezetten visszaesésnek érezzük,
viszont érzelmileg sebes és viharos. Nagy érzelmi csalódásokat élhetünk meg,
de fontos jelzéseket kapunk: akire nincs szükségünk, kimutatja a foga fehérjét.
Fájdalmas szakítással jár, de nem szabad belebetegedni. Vigyázzunk,
hogy megőrizzük a nyugalmunkat és a realitás érzékünket. Objektíven kell nézni ezt az időszakot,
már amennyire ez lehetséges. A 9-es év megmutatja, hogy ki az, aki a fejlődésünk útjában áll.
Házaspárok is ilyenkor szakítanak sokszor. Itt az idő, hogy megújítsuk a párkapcsolatunkat.
Ez az üzlettársunkra is értendő, ha a következő kilenc évet is vele képzeljük el.
Amennyiben a párkapcsolat már annyira tönkrement, hogy nem megújítható, vagyis érzelmileg
teljesen kiüresedett, és drámai, tényleg le kell zárni, mert csak cipeljük a problémákat,
és nem tudjuk kihasználni az ezután következő Egyes számú Személyes Év lehetőségeit.
Betegségek is jöhetnek, de nem szabad megijedni - az előző nyolc év hozadéka!
Ez a legjobb idő a daganatok eltávolítására, foghúzásra, egészségügyi kontrollra,
fel kell készülnünk a következő kilenc évre. Meg kell gyógyulni!
Az Egyes Évet, csak tiszta lappal lehet kezdeni!
Mint látjuk, a Kilences Év anyagilag sem túl jó: jöhet elbocsátás, stb., de nem baj,
jön az új lehetőség! Türelem! A Sors tiszta helyzetet teremt
(sokan elmennek 9-es évben - ha itt az ideje). Az élet minden területén a nagytakarítás ideje.
A lakásban is: a régi, rossz rezgésű tárgyakat ki kell dobni. Csak foglalják a helyet.
Most kell befejezni a 9 éves periódust! Helyet kell csinálni az újnak! Mint a Hetes Évben,
tanulásra, új dolgok megismerésére nagyon jó az időszak.
Bármennyire is nehéz és kiszámíthatatlan a Kilences Év, azok számára, akik a szellemi fejlődésben
már magasabb szintre jutottak, egyfajta pozitívumot is hozhat, mégpedig azt,
hogy az életükben eddig sokáig cipelt nehézségektől, terhektől, most szabadulhatnak meg.
