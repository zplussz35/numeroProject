7-es számú Személyes Év

Ez az év a tanulásnak, a félrevonulásnak az időszaka. Az önelemzésnek, a szellemi elmélyülésnek,
a dolgok végiggondolásának az ideje. Félrevonultság, függetlenség a környezettől,
elfordulás az anyagi világtól, erre van most szükségünk. Még azok is, akik általában
nagyon aktívak, ebben az évben ők is ösztönösen visszahúzódnak a külvilágtól,
és nem járnak annyit társaságba.
A Hetes Év alkotói tevékenységre kiválóan alkalmas: könyvírásra, zeneszerzésre, önképzésre,
olvasásra, tanulásra, tanfolyamok elvégzésére, a sors meg is adja rá a pénzt.
Lassú év, rengeteg zűrzavart és akadályt hoz. Figyelmi kell! Felesleges az anyagiakkal foglalkozni.
Anyagilag semmi jót nem ígér, viszont váratlan pénzeket kaphatunk, olyan pénzt,
amiért nem dolgoztunk meg. Ez lehet örökség is - aminek nem biztos, hogy örülünk -,
vagy korábbi pénzek jöhetnek meg, amire abszolút nem számítottunk.
Ebben az évben érdemes hosszú távú terveket készíteni. Üzletet is lehet indatani,
de nem lehet arra számítani, hogy abban az évben sikert hoz. Alapozni lehet, rengeteg
energiába és pénzbe kerül, de a következő évben jönnek az eredmények!
A Hetes Évben a tudatos áldozathozatalra kell késznek lennünk. Ez az év az alázat
és a szolgálat periódusa! Figyeljünk az egészségünkre, jó a fogyókúrára, böjtölésre - ez is áldozat.
A Hetes Év egyfajta elszámolása már az előző hét évnek. Ha baleset történik velünk,
vagy kórházba kerülünk - betegséget, korlátot kapunk -, akkor az előző évekért fizetünk.
Az önvizsgálat, a számvetés éve, a saját lelki és szellemi fejlődésünk lehetősége!
Foglalkozzunk önmagunkkal, gondoljuk át eddigi életünket. Tanuljunk a hibáinkból, megtisztulhatunk.
Bocsássunk meg magunknak is, ne cipeljük a régmúlt sebeit,
húzzuk ki magunkból a bennünk lévő tüskéket!
Nem a nagy szenvedélyek jellemzik ezt az időszakot, de azért szép csendben kialakulhat
egy szellemi-lelki párkapcsolat,
ami a következő évben sokkal magasabb hőfokon működik és kiteljesedhet.
