2-es számú Személyes Év

Lassúbb év, nem olyan lendületes, mint az Egyes Év, nem is hoz nagy lehetőségeket,
de beérik a gyümölcs. Az Egyes Évben elkezdett, elindított, jól megalapozott dolgok eredményei
még jönnek. Annak ellenére, hogy ebben az évben már sokkal óvatosabbnak kell lennünk,
mégis kellemes meglepetésekben lehet részünk.
Ebben a személyes évben türelmesnek kell lenni!
Új vállalkozás indítására nem alkalmas ez az időszak, most nem lehet nagyokat álmodni.
Gyakorlatilag túl kell élni, mert rengeteg akadályt kell leküzdeni, komoly fékekre számíthatunk!
Az előző évben egyedül is kezdeményezhettünk, meg is valósíthattuk, amit akartunk,
de ebben az évben segítőtársak nélkül már nem megy! Együtt kell működni, alkalmazkodni kell,
az egész időszak erről szól, mert egyedül nem boldogulsz.
Nem lesz sikertelen, de az eredmények később jönnek. Anyagi rezgésű év,
tehát érdemes az erőinket összpontosítani, takarékoskodni. Ebben az évben nem szabad túlköltekezni,
nem lehetünk nagyvonalúak. Csak aprólékos sziszifuszi munkával lehet előre-jutni,
akkor nem lesz sikertelen. Kölcsön adott pénzek is ebben az évben folyhatnak be.
A 2-es számú személyes év tele van nehézségekkel, emberi problémákkal, kicsinyességekkel,
irigységekkel. Bármibe fogunk, elcsúszhat valamin. Jól tesszük, ha néha a hátunk mögé is nézünk.
Óvatosnak kell lennünk, nehogy csalódnunk kelljen valakiben, mert nem tudhatjuk,
hogy kire is számíthatunk!
Ez a személyes év alkalmas ötletek kidolgozására, s ha másokkal együttműködünk, sikereket is
érhetünk el. Amennyiben valaki mégis vállalkozásba akar kezdeni, a vállalkozás alapjait
le lehet rakni, a hivatalos ügyeket el lehet intézni, de a részletekre nagyon oda kell figyelni.
Rengeteg akadályt kell leküzdeni, de legalább túl lesz rajta az illető.
A befektetett munka eredményeit a Hármas Év hozhatja meg.
Ez egy nőies év, az elfogadás éve. Az érzelmek is nagy szerepet játszanak,
és elbizonytalaníthatnak bennünket. El kell fogadni mindent, amivel találkozunk,
ennek az évnek ez a tanító leckéje! Női oldalról kihívások jöhetnek,
de a 2-es év párkapcsolata nem olyan komoly, mint az 1-es év kapcsolata.
Itt jegyezzük meg: a Numerológia tapasztalatai szerint, a Kettes és Négyes
Személyes Évben kötött párkapcsolatok nehézséggel terheltek, de ez egyáltalán nem azt jelenti,
hogy ebből nem lehet egy hosszú távú, boldog kapcsolat!
A Kettes Év férfi családtagjainkkal kapcsolatban hozhat problémát a családban.
