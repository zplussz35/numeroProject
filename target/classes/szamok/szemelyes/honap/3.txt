3-as számú Személyes Év

A lassú és sok nehézséget hozó 2-es év után, a lendületes,
nagyon gyors rezgésű Hármas számú Személyes Év következik
- a 2-es évben megfizettük az 1-es év árát.
Ebben az időszakban az egyén kisugárzása és hatékonysága a többszörösére nő.
Most azt is elérhetjük, amit addig nem, különösen akkor, ha két évvel korábban az
Egyes Év lehetőségeit jól használtuk ki.
Ez egy bulizós év. Még a visszahúzódó természetűek is sokkal nyitottabbá, gátlástalanabbá válnak.
Még azok is elmennek társaságba, akik addig nem szoktak, akár táncra is perdülnek.
A Hármas Évben ösztönösen vidámabbak, felszabadultabbak leszünk. Sokkal többet beszélünk,
jobban kommunikálunk, sokkal hatékonyabb lesz a kapcsolatteremtő képességünk.
Biztosan megtaláljuk a befolyásos barátainkat, akiknek a segítségére számíthatunk.
Rengeteg párkapcsolati kihívásra is lehet számítani. Sok vendégeskedés lesz, és hozzánk
is betoppanhatnak váratlanul. Lehet költözés, mozgás, utazások, eljegyzés, esküvő, házasság,
gyerek is születhet.
Népszerűséget és sikert hoz az élet olyan területén, ahol nem is gondolnánk,
lehet szereplés tv-ben, rádióban is nyilatkozhatunk, stb. Vigyáznunk kell,
mert a nagyon gyors rezgés, a rendkívül
sok információ miatt idegrendszeri problémáink lehetnek. Sokkal ingerlékenyebbé válhatunk
a nagy idegi megterhelés miatt. A sok szórakozás pedig szétforgácsolhatja az energiát,
pánikbetegség, szívbetegség, idegösszeomlás, szélsőséges esetben baleset lehet belőle.
A Hármas Évnek nagyon jó a rezgése. Tényleg „zajlik az élet". Sok hirtelen változást hozó időszak,
de nem kell aggódni: ahol a Sors elvesz, ott vissza is ad.
