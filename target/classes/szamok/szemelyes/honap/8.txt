8-as számú Személyes Év

A Karrier éve. Anyagilag a legjobb, a gyarapodás éve. Lehetőségeket kapunk.
Veszélye, hogy nagyon erős a rezgése, óriási a pörgés, a jót és a rosszat egyaránt
aránytalanul kapja az ember. A magánélet és a karrier ellentétesen működik,
tehát el kell dönteni: vagy a karrier, vagy a párkapcsolat a fontos.
A kettő egyszerre nehezen működik.
Állandó a hullámzás, de anyagilag ez az év lehet a legsikeresebb a legutóbbi 9-ből.
Biztosan megtaláljuk a befolyásos személyeket, akik a segítségünkre lesznek.
Ebben az évben nem szabad szerénynek, kishitűnek lennünk (ez egyébként sosem jó!).
Most kell, hogy legyen önbizalmunk.
Optimistának és nagyvonalúnak kell lennünk, mert ez által lehe¬tünk sikeresek.
Nagy társasági életet élhetünk, és minél „fontosabb" emberek társaságát keressük.
Gyümölcsöző üzleti érdekkapcsolatok jöhetnek létre, elérhetjük a céljainkat,
tehát ha kockáztatunk, még az is bejön, viszont ha rosszra használjuk a lehetőségeinket,
hamar jön a bukás, a büntetés: lehet baleset, kórház, műtét.
Jogi pereket is hozhat az előző hét évből, ha valamit nem jól csináltunk.
Ütközés lehet az igazsággal, vagy meg kell védenünk magunkat. Azt kapjuk, ami jár.
Ez az év sikert hoz, de sok rosszindulatot és ellenséget is - aki sikeres, annak sok irigye van.
A 6-os évben elkezdődött párkapcsolati probléma - a gyengébb rezgésű, csöndesebb Hetes Év után -,
ilyenkor felerősödik, viták, érzelmi válságok, harcok lehetnek.
A Nyolcas Év, a szenvedélyes kapcsolatok, a nagy sorstalálkozások éve, eljöhet a nagy Ó,
a Nagy Szerelem!
