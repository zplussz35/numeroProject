Minden 20-assal kezdődő számra jellemző:
Az érzelmek dominálnak, és a médiumitás miatt mások gondolatai inspirálják,
ezért befolyásolhatóbb, bizonytalanabb, de ez nem jelenti azt, hogy nem okos.


20 = 2

A zéró által a tízszeresére felerősített Kettes szám, negatív és pozitív értelemben egyaránt.
Ő az ideális segítőtárs. 
Nem tud egyedül meglenni, erős benne a mások iránti vágy,
ebből viszont kialakulhat egy erős kötés, függés.
Kialakulhat benne uralkodási, birtoklási hajlam a másik ember felett - férfiben és nőben egyaránt -,
ezért lehet rossz a magánéletük.
A saját csapdáját sem veszi észre, azt, hogy manipulálja a másikat,
mert mindenáron kötni akarja őket, mert baj van az önértékelésével (lásd: Kettesek).
Általában korán házasodnak, még akkor is, ha 5-ös a Sorsmisszószáma,
mert mindenképpen be akarják biztosítani magukat, hogy ne legyenek egyedül.
Úgy gondolják, hogy a házassággal a nagyobb anyagi biztonságnak is nagyobb az esélye.
Anyagiasak, de tudnak nagylelkűek is lenni, másokra költeni a pénzt. Kedvesek, jóindulatúak,
lehet rájuk számítani.
Segítőtársnak nagyon jó, korrekt, megbízható, szinte rá lehet bízni bármit.
A problémája az, hogy nincs meg benne az Egyes energiája, emiatt nem lehet magára hagyni,
irányításra szorul, de hiába irányítják, az érzelmi drámáiból nem tud kijönni.
Férfiaknál különösen probléma, mert a Kettes szám sokszorosan felerősített energiája -
hacsak nem a gyógyító, médiumi, művészi képességeit aktivizálja - mindenképpen csökkenti az egóját,
az egészséges önbizalmát, és az önérvényesítő képességét (lásd: Számok egymásra hatása).
A 20-as a numerológiában nem szerencsés szám, késedelmet, akadályokat jelent. 
Bármit elhatároz az illető, akadályoztatva van.
