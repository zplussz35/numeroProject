Minden 20-assal kezdődő számra jellemző:
Az érzelmek dominálnak, és a médiumitás miatt mások gondolatai inspirálják,
ezért befolyásolhatóbb, bizonytalanabb, de ez nem jelenti azt, hogy nem okos.

22 = 4 Mesterszám.

Nem átlagember, vele született intelligencia jellemzi.
A bennük lévő konfliktus oka: 22 = 4, a felső világ és a földi világ összeütközése.
A legtöbb 22-est zavarja ez a nagy idegfeszültség, a hatalmas frekvencia.
A médiumitás és az intuíció a 11-esnél erősebben jelentkezik.
Akár a legalacsonyabb sorból jön, kiemelkedik a környezetéből, nem mindennapi ember.
Nagyon erős lázadó szellem van bennük.
A belső feszültségük kivetítődik a külvilágra.
A kritikai érzéke megvan (4-es), ami párosul lázadó szellemiségével, intuitívitásával.
Nem könnyű az élete, nem mindig találja meg a helyét a magasfokú intelligenciája miatt.
A két Kettes is anyagias szám.
Ha karriert fut be, biztos, hogy a pénz is fontos neki.
Tudja, hogy a pénz nem boldogít, de keresi.
Van benne egy folyamatos elégedetlenség, mintha lázadna saját maga ellen is folyamatosan.
Erős bennük a karriervágy.
Újabb és újabb kihívásokat keres.
A probléma az, hogy soha nem elégedett.
A 2 db 2-es a túlburjánzást is jelenti, megalomániás, mint a 8-asok.
Pl. elindít egy kis boltot, aztán nagy üzlet lesz belőle, majd több üzlet, később hálózat,
azután nemzetközi hálózat.
Sokszor nem tudják megtartani az elért eredményeket hosszú távon.
Ha nem burjánzik a vállalkozása, el tudja veszíteni a kedvét.
Sok mindenbe belevág, komolyan megdolgozik a sikerért, de ha nem tudja tovább növelni az eredményeit,
abbahagyja és egy másikat kezd. Igazi nagy bukás nincs az életében.
Nagyot tud alkotni a tervezésben, technikában, építészetben, az anyagi, pénzügyi világban.
Az erős intuíció miatt a művészi pálya, a gyógyítás, az ezotéria is ideális számukra.
Bármihez kezdenek, művészien végzik a dolgukat, van stílusuk.
Általában optimista, vannak tervei, de lehet depressziós, ha nem találja a helyét.
Kockáztatni a 4-es miatt nem szeret.
A 2 db Kettes miatt viszont borzasztóan az érzelmei rabja, a saját érzéseinek csapdájában vergődik.
Sokszor nem mérlegel, meggondolatlansága pedig heves cselekedetekhez vezethet.
