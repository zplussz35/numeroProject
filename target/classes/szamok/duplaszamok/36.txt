Minden 30-assal kezdődő számra jellemző:
Nagyon fontosak a kapcsolatok, a külvilágnak való megfelelés és a siker. 
Kitűnő kifejezőképességgel rendelkeznek. 
Aktívak, mozgékonyak, bőbeszédűek, népszerűek is.

36 = 9

A legcsaládcentrikusabb a 9-esek közül a benne lévő Hatos miatt (még a 63-as ilyen),
de a Hármas miatt fontos a külvilágnak való megfelelés is.
Sokkal nyitottabb, mint a 27 = 9-es.
Népszerű, társaság kedvelő, nyitott, barátságos, ha úgy akarja.
Fontos a családi kötés, van anyagi rezgése. Megvan benne a felelősségérzet, a felelősségvállalás,
ami azért a Kilenceseknél egyáltalán nem megy olyan könnyen.
Szerencsés karrier szám, de veszélye a Hármas miatt van, ami felerősíti a nagy, idegi megterhelést,
ami egyébként minden 9-esnek van.
Nagyon élénk a fantáziája, művésznek kiváló. Sok nagy meseíró 36 = 9-es,
de jöhetnek hallucinációk, drogveszély, idegklinika (a 63-as is hasonló), kibillent esetben hazudozó.
Nagyon érzékeny, érzelmes, empatikus tud lenni, ugyanakkor konfliktus kerülő,
zsörtölődő, sokszor magának való.
Egyáltalán nem könnyű természetű, de ennek ellenére, mégis szerethető személyiség.
