Minden 80-assal kezdődő számra jellemző:
Ők a leganyagiasabb, legerőszakosabb és legkarrieristább típusok. Általában el is érik, amit akarnak.
Általában vagy nagyon híresek, vagy hírhedtek lesznek, mert választaniuk kell a jó és a rossz között.
A legmozgékonyabb és leggyorsabb típusok. Vág az eszük, mint a borotva, de nagyon szélsőségesek.
Szenvedélybetegségekre hajlamosak, imádják a veszélyt és a kockázatokat.

84=12=3

A legnehezebb természetű ember, a meg nem értett zseni, aki egész életében kesereg,
és a világot hibáztatja.
Soha nem jó semmi, mindig talál benne valamit, mert tökéletességmániás.
Ebben az összetett számban két nagyon ellentétes szám feszül egymásnak.
Amiben megegyeznek, az mindössze az anyagiasság.
Ez a típus merev, pedig a nyolcas szeret kockáztatni, a négyes viszont biztonságra törekszik,
a nyolcas optimista, a négyes pesszimista.
A nyolcas akaraterejét, lüktetését nagyban korlátozza a négyes jelenléte,
ugyanakkor sok mindentől vissza is fogja, például a megalománia,
a dühkitörések, iszonyatos kritikai érzék, főként mások iránt.
Sokszor észre sem veszi, hogy belegyalogol másokba, kioktat.

A legnagyobb bajuk, hogy ők maguk sem tudják, hogy mi lenne nekik a jó,
kicsit boldogtalan típusok, vagyis tipikus önsorsrontók.
Nagyon nehéz velük együtt élni, de nekik is másokkal.
