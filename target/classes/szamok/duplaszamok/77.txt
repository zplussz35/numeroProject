Minden 70-essel kezdődő számra jellemző:
Nagyfokú visszafogottságot, lassítást és nehéz akadályokat jelent. 
Az ilyen névszámú emberek viszont magas szellemiséggel,
talán egy kicsit kevesebb gyakorlati érzékkel rendelkeznek,
mintha külön világban élnének, filozofikus alkatúak.
Ha mégis rosszul döntenének, vagyis ha a döntésük nem a lelkük fejlődését szolgálja,
akkor a Sors rögtön közbelép és felállítja az akadályokat.
Nagyon jó tanítók és szellemi vezetők lehetnek ezért.
Ahogy szokták mondani: nagy terheket csak a kiválasztottak kapnak, mindig annyit, amennyit elbírnak.

77 = 14=5

A Hetes szám itt duplán szerepel, a realitás érzék, földhöz kötöttség már nehezebben működik,
nem könnyű neki a mindennapokban helytállni. Ugyanakkor a szellemisége magas,
talán már nem is a Földre való. Néha olyan magasságokban jár, ahová nem sokan tudják követni.
Érzi, hogy sokra hivatott, megvan benne a tudásvágy, az élet sok területén alkothat átlagon felül.
Lehet tudományos kutató, aki jól eligazodik (el is veszhet) a részletekben,
de filmes, művész is lehet.
Nagyon nagy idegfeszültségben é1 (7-5), amit nehéz kezelni. Borzasztóan érzékeny.
Együtt élni vele nem lehet egyszerű, de neki saját magával sem.
