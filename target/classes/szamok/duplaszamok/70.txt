Minden 70-essel kezdődő számra jellemző:
Nagyfokú visszafogottságot, lassítást és nehéz akadályokat jelent. 
Az ilyen névszámú emberek viszont magas szellemiséggel,
talán egy kicsit kevesebb gyakorlati érzékkel rendelkeznek, mintha külön világban élnének,
filozofikus alkatúak.
Ha mégis rosszul döntenének, vagyis ha a döntésük nem a lelkük fejlődését szolgálja,
akkor a Sors rögtön közbelép és felállítja az akadályokat.
Nagyon jó tanítók és szellemi vezetők lehetnek ezért.
Ahogy szokták mondani: nagy terheket csak a kiválasztottak kapnak, mindig annyit, amennyit elbírnak.

70 = 7
A legmagasabb szempontból jelenti a misztériumot és a halált, ami átvitt értelemben az átváltozást,
és a megújulást, a legmagasabb szintű fejlődést jelenti.
Az illetőnek többszörösen meg kell halnia önmaga számára, tehát többszöri nagy váltás,
újrakezdés következik be az életében.
Egyáltalán nem negatív értelmű halál. 
Tény, hogy a karrier szempontjából nem túl kedvező, mert ha hibázik, akár egy kicsit is,
máris kapja a korlátokat.
Tízszeres megtapasztalást jelent. 
Nem könnyű szám, nem biztos, hogy nagy sikerek kísérik, de ha rátalál az igazi útra,
olyan sokat tud fejlődni, mint kevesen mások.
Minden 70-esnek nagyfokú óvatosságra, körültekintésre van szüksége. 
Meg kell fontolnia döntéseit!