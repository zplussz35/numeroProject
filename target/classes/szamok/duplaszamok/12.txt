Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.

12=3

A sumérok varázserőt tulajdonítottak ennek a számnak. 
Nagyon szimpatikus, barátságos, szellemes egyéniség, aki minden helyzetben feltalálja magát. 
Általában népszerű, karrier számnak is jó. 
A médiát is jelenti, de a túlzott nyitottság problémát jelenthet. 
Fokozott óvatosságra int, különösen, ha a név számaiban fordul elő, mert naiv és félrevezetik,
így nagyon sebezhetővé válik.
Balesetveszélyre is utal, de mégsem ez jelenti a legnagyobb veszélyt,
hanem az, hogy felfalja a külvilág, amely a legfontosabb számára,
mert mindenképpen meg akar felelni neki.
A számok összege Hármast ad, és mint a Hármasok, ők is nyitottak minden információra.
Kíváncsi, minden érdekli, az idegrendszerét túlterheli: számítógép, programozás, internet, monitorfüggő.
Fiataloknál drogveszély, alkoholizmus, mérgezéses tünetek, idegosztály lehetséges.
Kell, hogy legyen valaki mellette, aki a nyugodt hátteret biztosítja,
mert nagy szüksége van a regenerálódásra.
Pozitívuma, hogy nem egy ítélkezős típus, de nem egy határozott jellem. 
Befolyásolható, ezért mások fel tudják használni céljaikra.
A 12-es számban lévő kettes szám viszont nagy lehetőség, amely jó intuíciókat,
telepatikus képeségeket, villámszerű felismeréseket hozhat, és ez egy rendkívüli képesség,
ami előre viheti a világot!
Szentgyörgyi Albert mondta: "Én ugyanúgy látom a dolgokat, mint bárki más, de én mást gondolok róluk".
A személyiségében viszont azt a tulajdonságot erősíti fel, hogy mindenképpen
a saját maga különlegességét helyezi előtérbe, és ennek már gyerekkorban megvannak az előjelei.


Már ott is kitűnik a másságával, különlegességével, átlagon felüli képességeivel, szembenállásával,
hirtelen cselekedeteivel, szellemiségével, a másként gondolkodásával, forradalmiságával.
Mert mindig mást, újat akar, ezért nehezen is fogadja be a közösség. 
Türelmetlen, a fokozatosság elvét nem ismeri. Szókimondó, a lényegre tapintanak. 
Lételeme az ellenkezés. 
Tabukat dönget. 
Lázad minden hagyomány ellen. 
Régen üldözték őket. 
Nagyon szeretné megmutatni magát. Mindenképpen ki akar tűnni az átlagból,
többre is tartják magukat másoknál.
Ő a meg nem értett zseni, aki egész életében harcol az emberiséggel. 
Sok irigyük, ellenségük is van. 
Ahogy egy ókori bölcs mondja: „Minél erősebb vagy, annál szerényebbnek kell lenni!"
Általában kedves, barátságos, jó kisugárzású emberek, s ez a társaságban,
a közvetlen környezetében népszerűvé teszi őket, de ez a párkapcsolatban,
a családban viszont a különlegessége, a függetlensége miatt - komoly problémákat okozhat.
Amennyiben Te a Vízöntő jegyében születettél (január 21-től február 18-ig),
bizonyos mértékig Rád is jellemzőek lehetnek a 12-es szám tulajdonságai.
