Minden 20-assal kezdődő számra jellemző:
Az érzelmek dominálnak, és a médiumitás miatt mások gondolatai inspirálják,
ezért befolyásolhatóbb, bizonytalanabb, de ez nem jelenti azt, hogy nem okos.



29 = 11 = 2 Mesterszám

Befogadó (2) és érzékeny (9).
Az érzelmei rabja.
Nem tud egyedül meglenni.
Ha átlagéletet él, folyamatosan szenved, mindenki hibás, csak ő nem.
Nagyon önző az érzékenysége miatt.
Jó tulajdonsága, hogy segítőkész, empatikus, mindenkivel együtt tud érezni,
de a saját önzését nem látja benne.
Sok köztük a pletykás, hozzák, viszik a szót, rossz helyen rossz dolgokat mondanak el.
Teljesen külön világban élnek, és ha a társadalmi elvárásokkal konfrontációba kerülnek,
akár öngyilkosok is lehetnek.
Nagy az idegi megpróbáltatásuk, nehéz természetűek.
Nem jó szám a numerológiában.
Rengeteg csalódást, elárultatást jelent mások által.
Megbízhatatlan barátokat, balesetet, váratlan veszélyt, férfival kapcsolatos problémát jelez.
Óvatosságra van szüksége!
Fiatal korban pozícióhoz juthat, a 2-es anyagi dominanciája miatt. mert fontos neki az érdek.
Ugyanakkor, csakis érzelmei okán, belemehet egy olyan kapcsolatba,
amiből semmilyen anyagi haszna sincsen.
Anyagias, de nem szeret megdolgozni érte.
A 11-es mesterszám dupla kreativitás, a két ego is!
Sok problémája lehet abból, ha túlzottan meg akarja mutatni magát - segítőnek született.
Ettől még lehet nagyon sikeres, lásd: Kettes Személyiség típus.
Együttérző, viszi a másik csomagját is, segíteni akar, de tapadni tud, ami idegesítő.
Mint a verkli: dől belőle ugyanaz a panaszáradat.
Nem tud a saját érzelmi drámájából kilépni.
Minősít, de érzelmi alapon.
Ha elárulják, nem tud megbocsátani.
Mindig konfliktusba kerül az érzelmei miatt.
Képes az érdekei ellen is megnyilvánulni, és ilyenkor bárkivel szembeszáll.
Rengeteg közöttük a művész, a felső világból szedik az információkat.
Okos, csak az érzelmi oldala van túldimenzionálva.
Amit érez, az azt gondolja úgy van.
