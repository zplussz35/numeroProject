Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.

15=6

Kifejezetten szerencsés szám.
Sokkal jobb, mint a 24 vagy a 42, mert az illetőnek nem kell keményen megdolgozni a pénzért. 
Már nem is születik olyan szegény családba, mint egy sima 6-os.
A benne lévő 5-ös pedig szerencsét hozhat neki, még a lottón is nyerhet.
Az egyik legjobb természet, engedékeny, de nem tűri a méltánytalanságot. Segítőkész,
de nem mártírszám, sokkal lazább, mint a 24-es, vagy a 42-es = 6-os. Általában kedves,
szimpatikus, jó vonzerővel rendelkező kellemes, barátságos, együttműködő személyiség,
aki harmóniára törekszik. Nagyfokú művészeti hajlama van, műveli vagy kedveli a művészeteket.
Az otthona is szép, és a legjobb ízléssel van berendezve.
A 15-ös intellektussal - 1-essel felerősített 6-os szám, ami azt jelenti,
hogy neki is vannak ötletei, de akarata, egója és hite is van. Erős a hite önmagában
és a szerencséjében, és főleg abban, hogy ő bárhol, az élet minden területén, a magánéletben,
vagy egy üzleti vállalkozásban nem járhat rosszul.
Nagyon jók az ösztönei is. Az üzletben nem szeret kockáztatni, mert nem szívesen vállalja
a felelősséget, mint a Hatosok általában. De miután nagyon fontosak számára az anyagiak és
a biztonságos, jó élet, ha bele is megy egy üzletbe, az biztos, hogy azt sokszorosan túlbiztosítja.
A benne lévő 5-ös - mint tudjuk - a hit száma. Az erős hit viszont hozhatja a túlzásokat,
ha úgy gondolja, hogy sokkal többet megengedhet magának. Kibillent esetben ígérgető,
hűtlen és szélhámos is lehet.