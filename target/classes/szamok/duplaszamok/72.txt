Minden 70-essel kezdődő számra jellemző:
Nagyfokú visszafogottságot, lassítást és nehéz akadályokat jelent. 
Az ilyen névszámú emberek viszont magas szellemiséggel,
talán egy kicsit kevesebb gyakorlati érzékkel rendelkeznek,
mintha külön világban élnének, filozofikus alkatúak.
Ha mégis rosszul döntenének, vagyis ha a döntésük nem a lelkük fejlődését szolgálja,
akkor a Sors rögtön közbelép és felállítja az akadályokat.
Nagyon jó tanítók és szellemi vezetők lehetnek ezért.
Ahogy szokták mondani: nagy terheket csak a kiválasztottak kapnak, mindig annyit, amennyit elbírnak.

72 = 9

Ez már egy sokkal kommunikatívabb típus, a 27-es fordítottja.
Nem tud pár nélkül élni, bár végig magányos marad egy kapcsolatban,
mert igazából ő sem érti saját magát. Barátságos ember benyomását kelti,
könnyen együtt érez másokkal, de ha valami nem tökéletes, le is tudja határolni az érzelmeit.
Sértődős, túlérzékeny, minden problémát filozófiai szempontból közelít meg,
egy meg nem értett zseni, aki azonban képes a saját világában rekedni.
Művésznek, színésznek is kiváló, de az idegrendszere gyenge, mint a 27-esé.
Kibillent állapotában ő is kerülhet elmegyógyintézetbe.
