8-as: a Harcos
Tényleg mindig küzdeni akarok?

Akinek a Születés Nap száma 8, 17, 26, vagy, a Sorsmisszió száma: 17=8-as, 26=8-as, 35=8-as,
44=8-as, 53=8-as, azoknak kitűnőek a megérzéseik, az ösztöneik, vad tűz lobog bennük, és az
élet bármely területén karriert tudnak csinálni. A 8-as a legerősebb anyagi szám (anyagias számok:
2, 4, 6, 8), ami azt jelenti, hogy rendkívül fontos számukra a pénz, a luxus, amit nem másoktól
várnak el. Úgy gondolják, hogy mindezeket az átlagon felüli anyagi javakat képesek megteremteni
saját maguknak. Képesek is.
A 8-as a leggyorsabb, a legerőszakosabb jegy. A testiség, az ösztönök, a fizikai síkkal van
kapcsolatban. Földies, anyagi szám, amely dominál a szellem fölött - eltérően a többi páros
számtól, amelyek nőies jellegű energiát jelentenek -, ez egy férfias energia, a legmagasabb
szintű alkotóerő, az akarat, a vágy a kezdés, a karrier, vér-tűz energia. Gyorsaság, lendület,
ösztönösség, anyagiasság, kockáztatás, balesetek, viták, sikerek, bukások jellemzik.
A legnagyobb szenvedéllyel éli az életét. (A 8-as hiánya a szenvedély hiányát is jelenti.)
Folyton mozgásban van (8-as = 2 db négyes). Lendületes, dinamikus, személyiség, aki igényli
és meri vállalni a kockázatot, de csak nagyon ritkán és rövid ideig kerül nyugalmi-harmonikus
állapotba. Igazi ösztönember, kiváló üzleti érzékkel és problémamegoldó képességgel, akinek
rendkívül fontosak az anyagiak és a testi örömök. Mindig a legmagasabbra tör, meg is szerzi azt.
Ha a párkapcsolata jó, a karrierjére nem tud odafigyelni, vagy fordítva. A kettő együtt nem megy.
Mindig kész terve van, mindenkinél gyorsabban oldja meg a problémát, sokszor zseniális,
de türelmetlen, nem ügyel a részletekre, azonnali elhamarkodott döntéseket hoz. Ezért sok
balesete van (zúzódások, csonttörések), mert fejjel megy a falnak. Vonzza az embereket,
sok barátja is van, de azért, mert mások az ő energiáját szeretik használni. Ki is használják,
és sokszor belé marnak hátulról. A 8-as, a háború, a lázadás szimbóluma. Forradalmár.
Nincs tisztában az agresszivitásával. Irányítani akar, mindig energikus, gesztikulál.
Övé az utolsó szó, nagy hangerővel, mindez óriási félelemből fakad. Független személyiség.
A jég hátán is megél, ösztönből cselekszik. Nem jó tanuló, csak ha az érdeklődését sikerül felkelteni.
Nem az eszére, hanem az érzéseire és az ösztöneire hallgat. Mindig harcol az anyagi érvényesülésért,
és egyáltalán nem diplomatikus.

A Számok szimbolikus jelentése
A sikert nagy küzdelem árán éri el. Nem konzervatív, hanem újító, mindig utólag értékelik,
a jó oldalát később, utólag ismerik fel. Amit nem ismer, azt megtámadja. Bizonyítani akarja,
hogy ő az erősebb. Legjobb védekezés a támadás. Mindent kidumál. Szembenéz a problémával,
de ha nem tudja megoldani, odébbáll. Az egész élete egy nagy harc. Bátrak, kiállnak másokért.
Az igazság nagy bajnokai (az igazság és erkölcs mezsgyéje vékony), ha kell, a törvénnyel is
szembeszegül. Jóindulatú, egyenes, de nem túl diplomatikus ember. Gondolkodás nélkül cselekszik.
Jó üzleti érzéke van (ösztönember). Mer kockáztatni, de amilyen magasra jut, akkorát tud bukni.
Ahány 8-as a képletben, annyiszor kezdi újra az életét. Egyszer fent, egyszer lent.
Ha sok nyolcasa van valakinek, már balesetveszélyt is jelent. A végletek embere. Anyagias,
de tud nagyvonalú is lenni, mert megvásárolja a szeretetet. Nem tud veszíteni, nem lehet
megszégyeníteni, nem felejt!
Túlzott mértékű a szexualitása is. Szereti a kihívásokat. Nem hűséges típus, ha az, kiszívja
a másik vérét. Sok konfliktusa van, s ha bukik, mindig talpra áll. Ha nem vezeti le az energiáit,
akkor a környezete szenvedi meg. Nem tud igazán szeretni, csak uralkodik. Házasságban
elcsattanhat egy pofon is (a fizikai erőszak a tehetetlenség jele). Az extrém sportok a legjobb
levezetés számára. Nagy határozottsága mögött egy félénk, dacos kisgyerek van, aki nem tudott felnőni.
A kibillent 8-as perben áll, vitázik, erőszakos, mindig kiharcol valamit. Ellenpólusa a
békeharcos /John Lennon, Ghandi/, a harcosság náluk alul működik. Lehet diktátor,
de jótékony mecénás is.
A Nyolcast a legmagasabb rendű félelem inspirálja, ezért erősnek mutatja magát. Szemből támad,
nyíltan. Ami a szívén, az a száján. A harcot soha nem adja fel. A szeme szúrós, a járása is erőteljes.
Mindent szenvedéllyel tesz, ezért félnek tőle, rengeteg ellensége van. A legnagyobb problémája:
azért akar (ösztönösen) másokon uralkodni, mert azt hiszi, attól fél, hogy mások fognak uralkodni
rajta! Nem adja meg magát, viszont ha rosszul használja energiáit, a Sors azonnal jelez.
A Nyolcasok legjellemzőbb betegségei: fogak problémája, orr, epe, vér, izom, gyulladások,
pattanások, láz, égési sérülés, allergia, impotencia, meddőség, nemi betegségek, vérszegénység,
kibillent esetben leukémia - aki a vérében szegény, akaratában is szegény -, szenvedélybetegségek,
mert mindent szenvedéllyel csinál. Minden allergia elfojtott agresszió. Allergiások vagyunk valakire,
valamire. Az orrfolyás, könnyezés - magunk ellen fordított agresszió. Fejfájás: a
gondolatok csatáznak (szex-szel elmúlik). A legideálisabb foglalkozás: élsportoló, sebész,
üzletember, művész, kaszkadőr, rendőr (veszélyes foglalkozások), de jó ügyvédek.

A harmóniában lévő Nyolcas személyiség sok konfliktusából, esetleg bukásából már megtanulta,
hogy az igazi erő nem az erőszakban, hanem a gyengeségben van. Megértette, és tisztában van azzal,
hogy ő is egy ugyanolyan érző, szeretetre vágyó, érzékeny, és sebezhető ember is, mint bárki más.
Nem akar uralkodni másokon, már nem harcol ösztönösen az „életéért", és nem mutat agressziót,
hiszen sikerült megszabadulnia az ezzel kapcsolatos tudatalatti félelmeitől. Tüzes, karrier energiáit
pedig nem öncélúan használja, hanem jó ügyekért küzd! Azért kapta ezt a képességét, hogy minél
nagyobb szervezetben, apparátusban, üzletben, vállalatban, vagy az államigazgatásban csináljon
karriert, mert itt tudja a legtöbbet adni az országnak, a világnak.