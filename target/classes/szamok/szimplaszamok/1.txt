1-ES: a VEZETŐ
Önmagáért vagy másokért?

Akinek a Születés Nap száma: 1, 10, 19, 28 vagy, a Sorsmisszió száma:
19=10=1-es, 28=10=1-es, 37=10=1-es, 46=10=1-es, azok rendelkeznek a vezetés képességével,
meg is van bennük az ambíció, a belső késztetés, hogy vezetővé váljanak.
Kreatívak, tudatosak, és mindent meg is tesznek azért, hogy elérjék céljaikat.
Az Egyes az egyik leggyorsabb energia, a tűz elem - még a tekintetét is nehéz kiállni-,
amikor úgy érezzük, hogy „bejött valaki", nem lehet rá nem odafigyelni.
Akinek sok egyese van - legalább három - az már nem illik bele a normába.
(Az Egyes hiánya: az akaraterő és a kreativitás hiányát is jelenti.)
Az Ego, az agy, a szellemi intelligencia, a tudatos Énünk,
a jobb agyfélteke az apa szerep,a férfierő, a teremtőerő.
Erőteljes, dinamikus személyiség, aki mindig mer változtatni az életén.
Büszke, felsőbbrendű, egocentrikus, nagyok az elvárásai a külvilággal szemben,
de a látszatok is fontosak.
Az eredeti gondolatok hordozója.
Következetes, minden helyzetben feltalálja magát. Kiváló a problémamegoldó képessége.
Csak egyedül tud dolgozni, és mindig irányít, mert vezető típus.
Konzervatív, hagyományőrző (nem forradalmár, az a Nyolcas, és a Tizenhetes),
aki a hozzáadott szellemi értékeivel viszi (viheti) előre a világot.
Önmagával és másokkal szemben is rendkívül kritikus. ezért nem tud népszerű lenni.
Nagyon határozott, de nincs benne tolerancia, ennek következtében a kapcsolataiban
sok konfliktusa lehet.
Nagyon fontos számára a siker, az elismerés.
Ha eléri, akkor is állandó kontroll alatt van, csak a céljai érdeklik.
Annak ellenére, hogy egy „Napos", erőtől sugárzó személyiség, aki szeret reflektorfényben élni,
és élvezi a sikert, mégis van benne bizonyos kisebbrendűségi érzés és sok elfojtott düh,
amitől ő maga is szenved.
Mert azért nagyon is jól tudják magukról, hogy ők sem tökéletesek.
De ha szembesítik a saját hibáival, vagy megbántják, soha nem felejti el.
Az Egyesek ösztönösen a vezetésre és a világ jobbítására törekszenek erőszakosan,
de a haladás és a hatékonyság sokszor a rögeszméjükké válik.
Ez iránti elkötelezettségük miatt úgy gondolják, hogy az adott feladatra csak ők tudják
- mindenki másnál jobban - a megoldást.
Ezzel párhuzamosan mindenáron a saját maguknak felállított eszményképnek akarnak megfelelni.
Elfojtják természetes emberi vágyaikat, mert az eszményeikhez akarnak közelebb kerülni,
emiatt viszont eleve többre tartják magukat a környezetüknél. Példamutatással, munkamániával,
komoly megszállottsággal,
prédikálással próbálják meggyőzni embertársaikat elképzeléseik helyességéről.
Felelősnek érzik magukat mindenért, tanítói szerepbe képzelik magukat, mert csakis ők tudhatják,
hogy mi a helyes cselekvés, gondolkodás, és meggyőződésük, hogy kizárólag ők tehetik jobbá a világot.
Sokszor gyereknek nézik és kioktatják a többieket.
Néha úgy is tűnhet, hogy igazuk van a társadalmi igazságosságot illetően, és ésszerű,
jó megoldásokat vetnek fel, de a lekezelő stílusuk miatt nézeteik inkább ellenállást váltanak ki,
minthogy az emberek elfogadják az ideáikat.
Ez persze még nagyobb frusztrációt vált ki belőlük.
Az Egyesek legnagyobb problémája, hogy tökéletesség mániások.
Maximalisták, nehéz velük együtt dolgozni.
Legfontosabb számukra a rend, a pontosság és a következetesség.
Állandó elégedetlenségben élnek, és ha nem tudnak engedni ebből
- mert soha nem jó semmi -, akkor előbb-utóbb félreértett, meg nem értett embernek érezhetik magukat,
akinek egy magányos életút lehet a sorsa.
Az érzelmeit is nehezen tudja kimutatni.
Ez érthető, hiszen aki vezetni, irányítani, uralkodni akar, az nem érzelmi alapon kényszeríti ki
környezetéből az elismerést, hogy felnézzenek rá.
Általában korán házasodik, és ha egy idő után a párjától már nem kapja meg a számára oly fontos
tiszteletet, csodálatot, ha már úgy érzi,
hogy nem tud elég fényesen ragyogni („alkonyodik a Napja"), akkor elválik.
A kibillent Egyes hatalommámortól szenved, meg tud alázni másokat,
sok ellenséget szerez magának. Rendkívül agresszív, könyörtelen, és ha nem mennek a dolgai,
akár a végletek embere, de önpusztító is lehet.
Legjellemzőbb betegségei: szívpanaszok, agyérgörcs, szembántalmak és a hajhullás.
A hajhullás minden más számú férfinél is azt jelzi, hogy egy erős anya,
vagy egy erős nő van a közelében.


A Pozitív személyiségű Egyesből sugárzik az egészséges önbizalom.
Nyugodt, emberséges, méltóságos, nagylelkű, nincs benne az állandó feszültség,
hiszen képességei szerint már rég kivívta az emberek tiszteletét, megbecsülését.
Élvezi a tekintélyt, de nem él vissza a hatalmával. Őszintén, világosan, ésszerűen fejezi ki magát.
Toleráns, megértő, elfogadja, hogy nem mindenki tud azonosulni az elvárásaival, ezért nem várja,
(nem is várhatja) el másoktól ugyanazt a teljesítményt, sőt önmagával szemben is engedékenyebb.
Nem görcsöl, nem akar minden pillanatban a tökéletesség és a világ iránt érzett,
túlzott felelősségvállalás csapdájában vergődni.
Már némi pihenést, kikapcsolódást is engedélyez magának, hiszen ez a feltöltődéshez,
a regenerálódáshoz elengedhetetlen.
Önfegyelemből, erkölcsből követendő példát mutat, és ha a helyzet megkívánja,
képes a személyes érdekeiről lemondani, vagy anyagi áldozatot is hozni a közösség,
a társadalom érdekében.
Tud gondoskodó lenni, akár másokról is képes gondoskodni, biztonságot nyújtani,
hiszen a családfői, az apa szerep is természetesen az Egyesek tulajdonsága közé tartozik.
S ami a legfontosabb: már nem önmagáért, hanem másokért „uralkodik".