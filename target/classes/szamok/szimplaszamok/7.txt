7-es: a Céltudatos
Minden rendben!?

Akinek a Születés Nap száma 7, 16, 25, vagy, a Sorsmisszió száma: 16=7-es, 25=7-es, 34=7-es,
43=7-es, 52=7-es, azoknak adottságuk a magas szintű racionális gondolkodás képessége,
valamint jó intuíciókkal, „hatodik" érzékkel is rendelkeznek, szellemi vezetőnek születtek.
A Hetes az anyagi világ (1-4-7) csúcsszáma. Jellemző rájuk az összefogottság, a céltudatosság,
a rendszeresség, haszonelvűség, az elemző, analizáló képesség, a jó üzleti érzék, a kötelességtudat,
a kitartás, tervszerűség, megfontoltság, felelősségérzet, ezért jó tervező mérnök, elemző,
közgazdász, tudós, kutató, főiskolai, egyetemi tanár lehet belőlük.
Oknyomozói képességükkel pedig a könyvvizsgáló, adóellenőr, vizsgáztató, felügyelő,
valamint a rendőri, az ügyészi és nyomozói hivatás is kiváló számukra.
A Hetes egy magas szellemi szám, a spirituális (7-8-9) vonal ezzel kezdődik, tehát a testnek,
a léleknek is gyógyítója lehet egy Hetes egyéniség: orvos, pszichológus, gyógyító terapeuta,
asztrológus, numerológus, kineziológus, grafológus. a szellemitudományok művelője, filozófus,
hittudós, vagy művész.
A legtöbb Hetes egyéniség tudatában van képességeinek, és mindent meg is tesz küldetése teljesítése
érdekében, mert erős benne karriervágy.
Céltudatos, nagyon fontos számára, hogy társadalmi pozíciót elérjen, hogy mások felnézzenek rá.
Érdeklődése sokféle, spirituálisan fogékony. Intellektusa lebilincselő, az egyik
legmagasabb szellemi szám, nagy tanító lehet belőle.
Az emberi kapcsolatok helyett viszont inkább az anyagi érdekeket helyezi előtérbe.
Óvatos, takarékos, magának való.
Az anyagi javak birtoklása nála sokszor fontosabb, mint a megszerzett javak élvezete.
Nem könnyed emberek, a csendet, és az elmélyülést szeretik.
A feltüzelt lelkesedés nála ritka, magatartása kimért, a véletlenre nem bíz semmit sem.
Nagyon magasra emeli a mércét, de éppen emiatt terveinek csak a töredékét tudja megvalósítani,
tehát ritkán elégedett.
Kitűnő a memóriája, de meglehetősen szelektív: mindenre emlészik, odafigyel, de ha kérsz
tőle valamit, állandóan szórakozott.
Ha neki nem fontos, elfelejti, mert többnyire mindig a saját gondolataival, céljaival van elfoglalva.
Jó humora van, de a jó hangulatot könnyen el tudja rontani egy epés megjegyzéssel.
Nehéz megbarátkozni vele.
Önigazoló, ő is mindent megmagyaráz, mint a Hatosok.
A kritika tudati szinten eljut hozzá, de lelki szinten nem, pedig éppen az érzelmi
felszabadítás lenne a legfontosabb számára, hogy meg merjen élni dolgokat, hogy ki merje
mutatni az érzéseit.
Ahogy fél másokat szeretni, úgy fél önmagát is szeretni.
Zárkózott, nem mutatja, ha valami gondja van, mert szégyenlős.
Jelszava: Minden rendben! - nálam minden rendben van.
Szeretetét sem tudja kimutatni, ezért az emberi kapcsolatokban hátrányt szenved.
Tartózkodó a viselkedésük.
(A 7-es hiánya teljes érzelmi elfojtást jelent).
A koplalás, a soványság is sokukra jellemző, ami azt jelenti, hogy vágyódik a szeretetre,
de nem lelki szinten akarja megélni.
Félnek az érzékiségtől és az érzelmektől, inkább elhatárolják magukat, önmagukat sanyargatják.
A Hetes szám sok jelentéssel bír:
Idő, korlát, keret, öregség, cél, munka, összefogottság, szűkítés, aszalás, merevítés,
sűrítés, félelem, pesszimizmus, lelkifurdalás, apa szerep, elmúlás, aggodalmaskodás, az
alázat és a szolgálat szimbóluma.
Óvatosságra int ez a szám, ami azt jelenti, hogy az illetőnek meg kell fontolnia a döntéseit.
Ha nem a helyes utat választja, ami a lelki fejlődését szolgálja, a Sors hamar jelez az életében,
és felállítja az akadályokat, megkapja a korlátot, a leállítást.
Ráadásul a Hetes, a numerológiában nem kimondottan „pénzes" szám, az illetőnek nem is az anyagi
világban kell keresni a boldogulást.
Természetesen egy Hetes egyéniség is nagy karriert csinálhat és sok pénzt kereshet, de tudnia kell,
hogy a pénz nem cél, hanem eszköz: neki abban kell hinnie, hogy magas szintű tudása, pozitív
személyisége mindenképpen meghozza számára az elismerést és az anyagi javakat.

Ha nem ismeri fel saját problémáit a Hetes személyiség, ha nem tud érzelmileg összekapcsolódni
másokkal, szeretteivel, kollégáival, akkor elhatárolja magát a környezetétől, vagyis egyre
jobban befelé fordul, s előbb-utóbb jelentkezhetnek a lelki rugalmatlansággal és merevséggel
kapcsolatba hozható betegségek: a meszesedés, kövesedés, sorvadások, törések, szűkületek,
bőr problémák, süketség, mozgáskorlátozottság, a térd, az alsó lábszár és a gerinc problémái.
A Heteseknél egy másik, a befelé fordulással ellentétes kibillent viselkedés is megfigyelhető.
Mint ahogy a Kettesek, és a Hatosok mindig másokkal foglalkoznak - persze más okból kifolyólag -,
úgy a Hetes személyiség is hajlamos arra, hogy túlságosan a külvilág felé forduljon.
Habzsolja az életet, és állandóan új impulzusokat (utazás, társasági élet, szórakozás,
játék, buli) keres, kerget, mert úgy gondolja, hogy az új élményektől lesz majd igazán boldog.
sajnos ez önbecsapás, mert az igazi boldogságot csak belülről élhetjük meg.

A harmóniában lévő Hetes egyéniség saját maga hasznára is tudja használni analizáló képességét.
Eljut az önvizsgálatig, felismeri, és tudatosan lebontja saját ösztönös korlátait.
Nem tart attól, hogy sebezhetővé és kiszolgáltatottá válik, ha érzelmileg közelebb áll másokhoz,
ráadásul ez a karrierjét is nagyban segíti, hiszen mindnyájan mások jóindulatától függünk.
Mindenki szeretetre vágyik, ez számára is világos és fontos, és nem szeretné érzelmi
elszigeteltségben leélni az életét.
Érzelmileg már felszabadult, megvált a szégyenlősségeitől, a gátlásaitól, önmagát is el tudja fogadni.
A legjobban pedig annak örül, hogy végre ki tudja mutatni a szeretetét, azok felé, akik a
legfontosabbak számára.
