4-es: a Realista

Nem akarok szenvedni!

Akinek a Születés Nap száma 4, 13, 22, 31., vagy, a Sorsmisszió száma:
22=4-es, 31=4-es, 40=4-es, 49=13=4-es, azokra jellemző a rendkívüli logikai képesség,
a nagyfokú koncentráció és a fejlett kritikai érzék.
A legjobb a számukra mindaz, ami stabil, szilárd, vagyis az anyagi világhoz tartozik:
a pénzügy, a számok (adminisztráció, könyvelés), az ipar, kereskedelem, bányászat,
mezőgazdaság, tervezés, gyártás, építés, kivitelezés.
Ezen a területen tudják a leginkább kiteljesíteni képességeiket,
fel is kell vállalniuk a sok munkával és felelősségvállalással járó, nem is túl könnyű életet.
Itt kell megjegyezni: ha képesek áttranszformálni a racionalitásukat -
mert mély érzésűek és nagyon érzékenyek - akár kiváló alkotó művészek, gyógyítók lehetnek belőlük.
A Négyes megbízható, korrekt, pontos, precíz, gyakorlatias. 
Lehet rá számítani, a szava készpénz. 
A négyes szám az ókorban és a középkorban is a becsület szimbóluma volt
(csak reméljük, hogy ma is az!).
A munkához való hozzáállása, a kötelességérzete példamutató. 
(Ha hiányzik a négyes szám, a gyakorlatiasság hiányát is jelenti). 
Munkamániás. 
Kitartó, órákig tud egyfolytában dolgozni. 
Szabályok szerint élő, rutint kedvelő ember. 
Tud alkalmazkodni, tud azonosulni a feladatokkal, de akkor érzi jól magát igazán,
ha a munkakörén belül önálló lehet, mert így kiélheti a kreativitását.
Olyan dologba nem lehet belevinni, aminek nincs realitása.
Amit viszont elvállal, azért teljes mértékben vállalja a felelősséget.
Konzervatív, mértéktartó, rendszerető, takarékos. a tányérján sem hagy ott semmit. 
A bankban biztosan van pénze. 
Tényleg nagyon racionális. 
A Négyesek csak abban hisznek, ami megtapasztalható, érzékelhető, elérhető és megszerezhető. 
Egyáltalán nincs istenhitük. 
Nem hisznek a vallásban, az ezotériában és a természetgyógyászatban sem. 
Ennek ellenére - mert a test is anyag - fontos, hogy a testükre vigyázzanak, kényeztessék. 
Élnek is az egészséges táplálkozás és a természetes életmód lehetőségeivel. 
Szeretik a sportot, a konditermeket rendszeresen látogatják. 
Sokan közülük a nagy fegyelmet igénylő keleti küzdősportokat űzik. 
A Négyesnek nincs súlyproblémája, kifejezetten aszkéta típus, a nők sem igazán teltek. 
Kifinomult, jó ízlése van, a minőséget szereti. 
Bóvlit nem vesz, de a legdrágább dolgokra már sajnálja kiadni a pénzt. 
A megjelenése kifogástalan, az is, ami a ruha alatt van.
Nehéz vele közeli kapcsolatba kerülni. 
Kevés a barátja, de értük tűzbe megy. 
Bizalmatlan. 
Nem igazán szórakoztató ember, néha kifejezetten unalmas. 
A rögtönzés sem az erőssége. 
Beosztja az idejét, és csak akkor elégedett,
ha minden programot sikerült maradéktalanul végigvinnie.
A családban gondoskodó, de a szeretet éreztetése és a lelki nevelés sokszor a
rend- és tisztaságmániájuk miatt háttérbe szorulhat.
Erős, anyagias hatású szám. 
Mindent nagyra értékelnek, ami a földi örömöket jelenti - lakás, pénz, autó, telek, stb. 
Sokat is tesznek azért, hogy mindezt megszerezzék maguknak, hiszen úgy gondolják,
hogy ettől majd nagyon boldogok lesznek.
Látszólag a Négyesek a legjobbak, ami az anyagi világban való eligazodást és
a munkában való helytállást jelenti.
Ez lehet, hogy így is van, de az már gond, hogy ugyanazt várják el másoktól is,
mint saját maguktól. Nem tudják elfogadni, hogy a többiek nem képesek olyan teljesítményre, mint ők.
Nagyon okosnak gondolják magukat. 
Ironikusak, mindenhez van egy „jó szavuk", viszont halálra sértődnek, ha kritikát kapnak.
A Négyes szám a numerológiában nehéz sorsot, nehéz körülményeket jelent. 
Nem könnyű szám, ami elvileg azt jelenti, hogy keményen meg kell dolgozni az életért. 
Mielőtt bárki kétségbe esne, a világ sokáig leggazdagabb embere,
Bill Gates is Sorsmisszió száma is négyes, azaz született: 1955.10.28.=31=4.
A Négyesek valóban tevékeny emberek, szeretnek dolgozni.
A Négyeseknél a probléma a személyiség lelki oldala.
A túlzott racionalitás és anyagelvűség miatt nagyon merev a gondolkodásuk.
Férfiak, nők egyaránt makacsak, kemények, határozottak, nem képesek engedni a meggyőződésükből. 
Mindig önmaguk felügyelete alatt állnak, nem tudnak lazítani. 
A rugalmasság hiányára pedig az ízületi fájdalmak, valamint a csontrendszerrel
és a gerincoszloppal kapcsolatos betegségek figyelmeztetik őket.
Negatív a gondolkozásuk, pesszimisták. 
Mindig a legrosszabbra készülnek, azt be is vonzzák. Ha megtörténik,
akkor arra következtetnek, hogy az élet úgy rossz, ahogy van.
Nem tudnak eléggé örülni a sikereiknek, nem tudják jól megélni az élet szép pillanatait sem. 
Bármit is érnek el, azt gondolják: jó, jó, de lehetne még jobb is. 
Szeretnek szenvedni. 
Azt képzelik, hogy az igazi életük majd akkor kezdődik el, amikor az anyagi vágyaik megvalósulnak. 
Továbbra is keményen teszik a dolgukat. 
Elfogadják a körülöttük lévő világot, és alkalmazkodnak hozzá. 
Nincs önbizalmuk, és nem mernek kockáztatni. Mindez oda vezet,
hogy gyakorlatilag alszanak, soha nem élnek igazán.
Nem merik az életet megélni, megragadni a lehetőségeket, eközben pedig irigykedve figyelik,
hogy mások már hol tartanak.
Múlnak az évek, és lassan felismerik, hogy az álmaik valójában
nem kerülnek sokkal közelebb hozzájuk, de ez egy csapda!
Valahol már sejtik, így emiatt az életet egyre nehezebbnek élik meg. 
Náluk jobban nem szenvedhet senki. 
Mély bánatuk miatt egyfajta különös zárkózottság lengi körül őket. 
Nem tudnak feloldódni, ha pedig megnyílnak,
a beszélgetés valószínűleg az élet nehézségeinek ecsetelésébe torkollik,
ami egy idő után oda vezet, hogy magukra maradhatnak.
Miután nem tudnak boldogok lenni, kifejezetten depresszióra hajlamosak. 
Végső esetben gyógyszerfüggőkké, alkoholistákká vagy drogosokká válhatnak.
A Négyes szám sok ezer évvel ezelőtt a négyzetből alakult ki,
ami oldal irányban egy teljesen körülzárt terület, az anyagi világot jelenti.
Innen csak felfelé van kitörési lehetőség, tehát a Négyesek számára a megváltás csak a szellemi,
a spirituális út lehet.

A pozitív Négyes személyiség felemeli tekintetét a földről, és kinyílik a világ. 
Reggel mosolyogva kezdi a napot, hiszen annyi szép dolog van az életében, aminek örülni lehet.
Számára a munka mindig öröm, ami tartalmat ad az életének.
A munkahelyén nagyra értékelik a tudását, munkabírását. 
Már ezerszer bizonyított, tudja, hogy ő a biztos pont. 
Van sikerélménye, önbizalma, és megtanulta, hogy rugalmas legyen. 
Tudja, hogy a túlzott kritikusság és tudálékosság mindenkiben görcsöket okoz. 
Már nem bosszankodik azon, ha mások néha hibáznak - ember nincs hiba nélkül. 
Laza és élvezi, hogy össze tud kapcsolódni másokkal. 
Egy reményekkel teli csapat értékes tagja, aki a sikerekben tud másokkal együtt örülni. 
Örömét pedig haza is viszi, és megosztja szeretteivel. 
Nem aggódik, nem szorong az anyagiak miatt. 
Már régóta nincsenek hibás gondolatai. 
Joga van ahhoz, hogy jól érezze magát! 
Soha többé nem akar szenvedni, hiszen tudja, hogy ez mindig a saját döntése!