9-es: a Szellemiség
Semmi sem tökéletes!

Akinek a Születés Nap száma 9, 18, 27, vagy, a Sorsmisszió száma: 18=9-es, 27=9-es, 36=9-es,
45=9-es, 54=9-es, azoknak a világ tökéletesítése a feladatuk. A kilences számmal meg is kapták
mindehhez azokat a szellemi energiákat, képességeket, amellyel teljesíteni tudják földi küldetésüket.
A Kilences szám ugyanis 1-8-ig magában foglalja az összes többi szám energiáját: a
Felfogóképesség-szellemi erő (1-5-9), a Művészi kifejezőképesség (3-6-9), és a
Spirituális vonal (7-8-9) csúcsa ez, a legmagasabb szellemi szám.
A 9-es szám az érzelmek és a mély tudat alatti szimbóluma (bal agyfélteke): az egyetemesség,
feloldódás, megvilágosodás, érzékenység, spiritualitás, szellemi erő. Áldozatkészség,
alkalmazkodás, érzelmesség, ködösség, szétáradás, álom, illúziók, háborúság, megváltás,
intuíció, művészi ihlet. Együttérzés, önzetlenség (a Kilences hiánya az együttérzés hiányát
is jelenti), víziók, látomások átélése, medialitás. Menekülés a realitásból, rajongás, eltűnés,
plátói szerelem. Érzékek feletti érzékelés - ESP. Minden, ami a transzélményekhez, víziókhoz,
látomásokhoz, a megfoghatatlan világhoz tartozik, a képzelet és a valóság közötti határok ide
tartozó fogalmak. Sok Kilences úgy képzelné el az életét, hogy legszívesebben egy csónakban
ringatózva álmodozna egy tó közepén, vagyis minek ez a nyűgös földi élet?
A Kilenceseknek kulcsszava a feloldódás, a másik emberben való elmerülés. Az a lelkiállapot,
amikor a valóság minden részével egynek érzem magam, nagyon közel van a megvilágosodáshoz.
Nagyon jó oldala az, hogy amíg az emberek többsége az ún. „csepp"¬ tudattal küszködik (ego),
egy Kilences közel van ahhoz a felismeréshez, hogy mindannyian egyek vagyunk. Te is az vagy,
ahogy a Tao mondja.

A Kilences a legmagasabb isteni szám.
A föloldódás iránti vágy mindenkiben megvan,
de kevesen indulnak el a vágy kiélésének szellemi útján, mint a Kilencesek.
Ők az igazi szellemi emberek.
Annyira tud azonosulni másokkal, hogy nem is érzi a saját határait.
Ők élik át az igazi plátói szerelmet, amikor már nem a fizikai szépség,
nem a fizikai érintés a fontos.
A Kilencesek önzetlensége a krisztusi szeretettel analóg, mert Krisztust nem érdekli,
hogy ki hogy néz ki, a rút emberekben is meglátja a lelki szépséget, s automatikusan megnyitja az
embereket, akik szívesen rábízzák titkaikat.
Úgy gondolják, hogy az életben, csak a szellem fejlődése, a Kozmikus Isteni Igazság,
a szellemiség a legfontosabb. Nem járnak távol az igazságtól,
de nem tudnak fontossági sorrendet felállítani.
Tud azonosulni mások gondjaival, ezért minden segítő foglalkozás, mint például az ápolói munkakör,
szeretetszolgálat, gyógypedagógus, beteggondozó, pszichológus, asztrológus, numerológus,
coach,  kiváló számára, de lehet sikeres művész, látnok vagy illuzionista.
Egy kilences személyiség a békére vágyik, és mindenben a tökéle¬tességet keresi,
viszont éppen ezért nehéz embertársaival harmóniába kerülnie, mert nem képes elfogadni a világ
tökéletlenségét, így könnyen magára maradhat.
A legérzékenyebbek.
Az 1-es is tökéletességmániás (nyílt agresszor), de jól megvan a Földön, a 9-es viszont
nagy távlatokban gondolkodik.
A béke nagy barátja, de miután nem tökéletes semmi, végigcsatázza az életét,
és ezt nehéz nekik megmagyarázni, hogy ők maguk gerjesztik ezt.
A belső háborúság a folyamatos zsörtölődésben nyilvánul meg.
A harciassága nem anyagi, hanem szellemi természetű, konkrétan nem tesz semmit,
csak mondja a véleményét.
Mindent filozofikusan magyaráz.
Békét mutat, mert azt keresi, közben állandóan civódik, és mindig a külvilágot okolja,
hogy nincsen békében saját magával.
Nem jó színész, mert ami a szívén, az a száján.
Ha pedig nem mondja, akkor még rosszabb.
Passzív agreszszor.
Állandóan eszi az emberek életét, érzelmi zsarolás az eszköze.
A kritikát egyáltalán nem viselik, iszonyúan meg tudnak sértődni, ellenben nem érzékelik azt,
hogy az „őszinte" véleményükkel mit okozhatnak más embereknek.
Kibillent állapotában rendkívül önző, csak magának való.
Ha viszont pozitív, akkor végtelenül tapintatos és együtt érző.
Barátnak kiváló.
Nem szeret mások magánügyeibe beleavatkozni, ezért van az, hogy mások megterhelik vele.
Nem kéri, de bevonzza. Gerincbántalmai is azért vannak, mert mások rájuk rakják a terheiket.
Segíteni nem tud, de cipeli.
Sokat foglalkoznak a mögöttes dolgokkal, ami a mélyben van.
A kellemetlen dolgokat, amivel nem akarunk szembenézni, levisszük mélybe,
de ezek előbb-utóbb előkerülnek, előtörnek, mint a vulkán. Elfojtja tudatalatti ösztöneit,
indulatait, ami néha hatalmas dühkitörésben nyilvánul meg (ez a békés, nyugodtnak látszó ember
megőrült?).
Az összeütközéseket kerüli, a feszültséget mégis ő gerjeszti.
A Kilencesek egyik legnagyobb problémája, hogy kerülik a konfliktusokat,
mert az életet ilyenkor alacsony szinten tapasztalják meg.
Egy igazi szellemi embertől pedig mi sem áll távolabb, mint a veszekedés. Szeret filozofálni,
nem egyszerűen mondja el az érzéseit.
Soha nem arról beszél, hogy ő mit érez, hanem valamiféle filozófiai köntösbe csomagolja,
mert neki az intellektus iszonyúan fontos.
Minden érdekli, két lábon járó enciklopédia.
Széles érdeklődési köre miatt általában több foglalkozása van, mindig a tökéletességet keresi
és megy tovább. Ezermester típus.
Mindenhez ért, mindent megjavít.
Tökéletesítési hajlama miatt viszont hajlandó kiiktatni saját magát is.
Rendkívül kreatív, és addig tökéletesíti a dolgokat, amíg a saját munkáját teszi feleslegessé.
Hibája és jó tulajdonsága, hogy rendkívül őszinte és becsületes, de már a hülyeségig,
ezért konfliktusai vannak elhelyezkedési területen.
A Kilencesek az anyagi világtól elrugaszkodtak.
A szellemiséget tartják fontosnak.
Az anyag uralmának lassan vége kell lennie, de ez átcsaphat egy másik végletbe.
Különösen a mai fiatalok már egy nagyobb küldetéstudattal jöttek a Földre, és nem
találják helyüket az anyagi világban.
Őket már nem elégíti ki a szüleik anyagi vágyai.
Ezért keresnek segítséget a drogban, az alkoholban, a gyógyszerekben, ezért jellemző rájuk a
szenvedélybetegség, a gyógyszerfüggőség, a, depresszió, az allergia a mérgezések.
A Kilencesek sokkal többet foglalkoznak a külvilággal, mások problémájával. Maguknak valók,
de mindig a környezetüket okolják azért, hogy ők olyanok, amilyenek, holott van egy zárt világuk,
amivel nem tudnak szembesülni.
Nehezen bocsátanak meg, bosszúállók is lehetnek, de szellemi szinten.
Bennük van az ősanyag 1-9-ig, elpusztíthatatlanok.
Hosszú életűek, nagyon erősek.
De gyakran panaszos a hangjuk, sajnáltatják magukat.
Feledékenyek, szórakozott professzorok, elveszik a részletekben. Nem tudnak különbséget
tenni a hasznos és haszontalan között.
A 9-es napokon (9, 18, 27) el is veszíthetnek mindent.
Nagyobb lábuk is van, mert meg kell tanulniuk a földön járni.
Erre a balesetek, a lábfej, és boka műtétek is figyelmeztetik. Folyamatosan késnek.
Elmerülnek a részletekben, szétszórtak, pontatlanok, nincs időérzékük (se realitás érzékük).
A rutin számukra fontos, a változástól félnek, a statikus, kényelmes élethez ragaszkodnak.
Utálnak változtatni.
Minden fajta tömeg, várakozás idegesíti őket.
A Kilences nem bulizós típus. Ugyanakkor az együttérzési hajlam megvan bennük,
 eggyé tud válni a végtelennel.
Vitás ügyekben nem tudnak dönteni, mert mindig mások hatása alatt áll,
s ettől stressz helyzetbe kerül.
Nincs véleménye, döntse el a másik, mit akar!
Utána lesz kit okolni a döntésért.
A 6-os nagy nehezen felelősséget vállal és aggódik, sok 9-es nem vállalja a felelősséget semmiben.
Nem tanácsadó típus, mint a 6-os.
Halk beszédű, mélyen érző, bólogató, együtt érző (gerincprobléma), tud titkot tartani.
Ha megkérdezik tőle, mit akar, nem tud rá válaszolni, nem tudja, mert bizonytalan.
A Kilences a pályaválasztási tanácsadók legjobb ügyfele.
A munkában nem termelékeny, nem hozza a normát, nem gyorsít, nem alkalmazkodik.
Pozitív tulajdonsága, hogy a puszta jelenlétével is megnyugtatja az embereket, mert a békére
vágyás miatt nyugodtnak és kiegyensúlyozottnak tűnik a külvilág előtt.
Nem tud egyedül élni.


Kell mellé valaki, aki visszarángatja a Földre, aki a hátteret biztosítja számára,
de a párkapcsolatban is problémái lesznek.
Először figyelmes, de a felelősséget nem vállalja, csak él a saját világában.
A szerelmet az ágyban is plátói módon éli meg.
Gyengéd szerető, de ha nincs harmónia, akkor a szex sem működik. Együtt élve lehet megismerni,
hogy mennyire szélsőséges és kiszámíthatatlan.
Kibillent esetben önző, tartsa el a család.
Lusta, majd holnap elintézem.
Nem foglalkozik az anyagiak megteremtésével, másokra hárítja. Igényes, de nem dolgozik meg érte,
inkább kényelmes, ha beleszületik a jóba, akkor már vannak elvárásai,
így ebből veszekedések lehetnek.
Nagyon nehéz vele együtt élni, mert egyszerűen nincs ott.
Magának való, független személyiség, akinek különösen nehéz az együttműködés,
és a másokhoz való alkalmazkodás.

Éppen ezért néhány jó tanács egy Kilences személyiségnek:
1. El kell fogadnia, hogy a világ nem tökéletes, és több empátiával kell viszonyulnia embertársaihoz.
2. Minél előbb meg kell találnia a hozzá hasonló szellemi nívójú társaságot, mert elszigetelődhet.
A munkahelyén pedig jobb, ha egyedül dolgozik, inkább csak a főnökével érdemes kapcsolatot tartani,
vele sem túl gyakran.
3. Mindenhez ért, mindent hamar megtanul, mindig új dologba kezd, de így hosszú távon
nem lehet nagyot alkotni.
Fiatal korában meg kell találnia a végleges hivatását, mert szétforgácsolhatja magát.
Amennyiben a képletében a Születés Nap számában, vagy a Névszámában van 4-es
(realitás érzék, tettvágy), 1-es (tudatosság, vezetői képesség), 5-ös (hit, önbizalom),
vagy 8-as szám (karrier), rendkívül sikeres üzletember, vagy a társadalomban fontos
szerepet betöltő vezető személyiség válhat belőle.
A Kilencesek különleges emberek.
Van bennük egyfajta irigylésre méltó nyugalom.
Valahol a lelkük mélyén nagyon jól tudják, hogy olyan nagy baj nem lehet velük,
de azért ahhoz, hogy teljesítsék földi küldetésüket, még fel kell vállalniuk a földi élettel
kapcsolatos faladataikat.

Egy harmonikus Kilences személyiségnek, hogy teljesítsék földi küldetésüket,
a földi élettel kapcsolatos faladataik már nem teher, és tényleg a tettek mezejére lép.
Jönnek is gyorsan az eredmények, és a Sors hamar megjutalmazza.
Fantasztikus távlatok nyílnak meg előtte.
Megérezte a siker ízét, szárnyakat kap, és nagyot tud alkotni.
Eközben megszabadult személyisége legnagyobb problémáitól: el tudja fogadni,
hogy a világ még nem tökéletes - mások másból vannak -, nincs már benne emiatt háborúság.
Tisztában van a saját érzéseivel. Felvállalja az élettel járó konfliktusokat, s
így levezeti a benne lévő folyamatos belső feszültséget, (ami oly sokszor robbanáshoz vezetett).
Ez segít neki abban, hogy ne legyen túl érzékeny, sértődős, zsörtölődő.
Eszébe sem jut, hogy bezárkózzon, mert ez tényleg az elmagányosodáshoz vezet.
Harmonikusan kapcsolódik a világhoz, és meglátja másokban az értékeket. Eddig is bizalommal
voltak iránta az emberek, és ő valóban rendelkezik a lelki segítségnyújtás képességével is.
Szellemi-lelki energiáit a legmagasabb célok szolgálatába állítja.
Csodálatos érzés neki, hogy sokat adhat a világnak, és ez az, ami tényleg elvezetheti őt az
igazi belső béke, belső harmónia, megtalálásához.