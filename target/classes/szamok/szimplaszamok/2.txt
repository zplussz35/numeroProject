2-es: a SEGÍTŐ
Nem aggódunk, nem szorongunk!

Akinek a Születés Nap száma: 2, 11, 20, 29 vagy, a Sorsmisszió száma:
20=2+0=2-es, 29=11=2-es, 38=11=2-es, 47=11=2-es, azok Segítőnek születtek, ez a küldetésük,
feladatuk ebben a világban.
A 2-es szám a lelkiség, az érzelmi ráhangolódás, az érzelmi kommunikáció,
a tudatalatti (bal agyfélteke), a szimpatikus idegrendszer.
Az anyaszerep, az otthonteremtés, az együttérzés, a gondoskodás
(a Kettes nő a legjobb anya), aggodalmaskodás, álmodozás, meghallgatás, passzivitás, engedelmesség.
A befogadást, az együttműködés képességét jelenti
akinek nincs kettese, annak ez nagyon nehezen megy).
A Kettesek, az Egyesekkel ellentétben, nem tudatosak, hanem érzelmi beállítottságúak,
tehát nagyon érzékenyek.
Nem kreatívak, viszont kiváló intuitív képességekkel rendelkeznek.
Sok művész is van közöttük.
A Kettes nem erőlteti túlságosan a saját egóját, mert nincs elég önbizalma.
Befolyásolható, labilis, habozó, sokszor döntésképtelen és kibillent esetben el is veszítheti
a saját egyéniségét, karakterét.
Akinek sok Kettese van, bizonytalan, túl érzékeny, sértődős lehet.
Miután az érzelmek dominálnak nála -- nem lehet észérvekkel meggyőzni -,
csakis az érzésein keresztül lehet rá hatni.
Nem megy fejjel a falnak, nem mer kockáztatni, nem vállalja a felelősséget.
Fontos számára a harmonikus otthon, a nyugodt környezet.
A konfliktusokat nem szereti, inkább ő a nagy béketeremtő, de ez is sokszor balul üthet ki,
és rajta sülnek ki az energiák.
A Kettes férfi hamar nősül (gyengéd szerető), viszont ha túl erős anyja van,
akkor kitolódhat az idő, amikor önálló életet kezd.
Általában idősebb korban teljesíti ki magát, mondhatnánk azt is, hogy későn érő típus.
A Kettesek talán a legkedvesebb emberek.
Teli vannak szeretettel, és mindig a másokkal való személyes kapcsolatot keresik.
Arccal felénk fordulnak, a szemünkbe néznek, kedvesen érdeklődnek, kifaggatnak.
Ők viszont kiismerhetetlenek, nem sokat tudhatunk meg róluk.
Azonosulni tudnak a problémánkkal, cipelik is. Tényleg könnyű beleesni a Kettesek csapdájába,
hiszen kinek nem esik jól, ha együtt éreznek vele.
Képesek másokkal azonosulni, másokon felkapaszkodni.
Megadóak, de igaz rájuk a mondás, lassúvíz partot mos, ugyanis ők így érik el a céljukat.
Nem tudnak szakítani, elengedni.
Tapadósak tudnak lenni, különösen a nők. Birtoklóak, féltékenyek, a szeretetük fojtó.
Mindez pedig azért történik így, mert baj van az önértékelésükkel!
A Ketteseknek napi lelki szükséglete az, hogy mondják nekik, hogy jók!
Az érzelmekkel manipulálnak, ennek eredményeként lesznek a saját manipulációjuknak az áldozatai.
Mindig segíteni akarnak a szeretetért, mert nagyon fontos számukra, hogy érezzék: szükség van rájuk.
Mások, a külvilág sajnos, érzéketlen túlzott érzelmeikkel, szeretetéhségükkel szemben.
A Kettes elvárja a szeretetet, viszont túl büszke ahhoz, hogy másoktól segítséget kérjen.
Még egy ok, hogy áldozatnak érezze magát, emiatt még jobban elveszítheti a maradék stabilitását,
függővé válhat a világtól, amely uralkodik rajta, aminek a kiszolgáltatottja lesz.

A kibillent Kettes pletykára hajlamos, intrikus, irigy, nem őszinte, és - mert megsebezték -
végső kétségbeesésében gyűlölködő, bosszúálló és agresszív lehet,
egy Nyolcast is képes megszégyeníteni.
Legjellemzőbb betegségeik: gyomorproblémák - ha valamit nem tudunk elfogadni, megemészteni -,
nőknél a női szervek, a vizesedés.
A páros szervek betegségei és a karikás szem mindig párkapcsolati problémára utal.
A 47, 38, 29-ből a 11-es egy Mesterszám a numerológiában, ami a kreativitást,
de az Egót is (lásd Egyes) jelenti, és ez probléma, mert ez egy ellentétes energia az érzelmekkel
szemben, ami a személyiségben állandó feszültséget,
összecsapást okoz a tudatos és a tudattalan én között.
Ezért is jó, ha a Kettes személyiség tudja: valóban Segítőnek született, mert a 2-es egy Sorsmisszió,
Küldetés, Feladatszám, amit fel kell vállalni, de csak igazi, őszinte alázattal és küldetéstudattal
lehet jól megoldani.
Ha az illető ezt elfogadja, még azt is megkaphatja a Sorstól, amiről régen álmodott!

A pozitív személyiségű Kettes tud nemet mondani! Nincs benne kisebbrendűségi érzés,
mert értékeli önmagát, harmóniában van a világgal.
Tudja, hogy szerethető, értékes ember, akinek, ha módja, lehetősége van, természetesen segít,
de nem azért, hogy megfeleljen másoknak.
Korábban mindig a külvilágtól várta a megerősítést, de már egyáltalán nem aggódik azon,
hogy mit fognak gondolni róla az emberek, ha nem ér rá azonnal - mint eddig bármikor.
Nem várja, hogy szeressék, tiszteljék, ha van miért! (legyen miért!)
Ha így gondolkodik, ez is az önbizalmát erősíti.
Azt a vállalkozót vagy alkalmazottat, akit a rendes munkaidőn kívül is lehet rángatni,
felhívni, hozzá becsengetni,
annak is valószínűleg ugyanilyen önbizalomhiánya és megfelelési problémái vannak.
Az önzetlen szeretetadás a legjobb dolog a világon: úgy segítek, hogy nem várok vissza semmit.
Így nincs csalódás, ehhez viszont komoly hit és lelkierő szükséges.
El kell indulnia a tudatos változás útján, ami természetesen nem könnyű, viszont minden nap,
ahogy kevesebb benne a szorongás, annál több lesz az önbizalma.
Egyszer csak rádöbben, hogy szükség van rá, mert a környezete is észrevette, hogy megváltozott.
Értékelik, tisztelik, egyre jobban magára talál, s miután le tudott mondani arról,
hogy őt mindenki szeresse - mert régen ez volt számára a legfontosabb -, még ezt is megkapja:
az emberek szeretetét!
Igazi csapatember tud lenni, barátságosságával, empatikus együttműködő készségével
könnyen elnyerheti mások szimpátiáját, ami jó társulásokat és szép karriert is hozhat számára.
