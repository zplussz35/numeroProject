2-es (február, november)

A Kettes szám a numerológiában az érzelmeket jelenti, és már a 2-es gyerekkor is
érzelmi bizonytalanságot és önbizalomhiányt hozhat. Nem tudják önmagukat feltétel nélkül elfogadni,
szeretni, mintha bűntudatuk lenne, ezért szívesen segítenek másoknak,
természetesen azért, hogy a külvilág igazolja vissza számukra, amit ők nem tudnak elhinni magukról,
hogy elég jók, és szeretetre méltóak.
Ráadásul a 2-es Gyerekkor anyai dominanciát jelent, és azt, hogy az apa hiányát kell megélnie.
Ennek több oka lehet: elválnak a szülők, vagy történik az apával valami, vagy hosszú ideig van
távol, külföldön, kamionos, elfoglalt menedszer, zenész, stb., olyan a foglalkozása,
hogy nem igazán tud részt venni a gyermeknevelésben, tehát a mama a főnök a családban.
Ez azt a problémát hozza magával, hogy a gyermek - fiú, lány, egyaránt - nem tudja megtapasztalni
a hagyományos családi mintát, vagyis: apa a családfő, a tekintély, akinek feladata a család
anyagi biztonságának a megteremtése, anya feladata pedig a család érzelmi hátterének a biztosítása.
A 2-es gyerekkorú nők azt tanulják meg, hogy nem jó anyának lenni, mert nagyon erős anyát kaptak.
Az anya pedig áldozatot, mártírt játszik, érzelmileg zsarolja, közben dominál. Nem érzi jól magát
az anya nyomása alatt, nem vágyik rá hogy anya legyen, ezért általában később mennek férjhez,
és későn szülnek gyereket, ha egyáltalán vállalkoznak rá.
A férfiak későn érő típusok, irányításra szorulnak. Általában nagyon gyorsan kötnek házasságot,
és boldogtalanok, és hamar elválnak, vagy nagyon későn házasodnak. Hajkurásszák a nőket,
a gyengéjük lesz a nő, és mindig ugyanolyan erőszakos nőbe botlanak bele, mint a saját anyjuk.
A 2-es gyerekkorban a mama sok konfliktust okoz, mindig kiváltja a gyerek ellenállását.
A februárban született Vízöntő jegyűek (február 18-ig) érzékenyek, bizonytalanabbak,
a februári Halak (február 19-től) szintén.
A novemberi Skorpiók is (november 22-ig) mélyebb érzelműek, a Nyilas jegyűek (nov. 30-ig)
befolyásolhatóbbak.