7-es (július)

Jó humora van. Női, anyai dominanciában nőnek fel, az apa szerepe itt is inkább háttérbe szorul.
Viszonylag jó körülények közé születik (relatív). A családban nincs igazi harmónia. Utálja a
veszekedéseket, nem vesz részt a szülői vitákban, emiatt alakul ki benne az elfojtás. a gyerekkori
családi drámákat később sztoriként meséli el. Nehéz megközelíteni őket. Nem tudnak megnyílni, nem
sokat árulnak el magukról. Mindig a külvilággal van a baj, nem velük, ők jól vannak. Olyan burok
van rajtuk, amin ők maguk sem tudnak áttörni, vagy nem is akarnak. Ritkán van dühkitörésük.
Lázadásuk intellektuális jellegű, formabontóak. Női oldalról nézve titokzatosak, nem lehet őket
megfejteni, de ő sem ismeri teljesen saját magát.
A júliusban született Rák jegyűek (július 22-ig) számára szintén nagyon fontos a gondoskodás,
hogy szükség legyen rájuk, de érzelmileg zárkózottabbak, sérülékenyebbek.
A júliusban született Oroszlán jegyűek (július 23-tól) érzelmileg visszafogottabbak,
szégyenlősebbek, "szelídebb oroszlánok".