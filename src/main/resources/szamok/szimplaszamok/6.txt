6-os: a Harmonikus

Amit birtokolni akarunk, azt elveszítjük!

Akinek a Születés Nap száma 6, 15, 24, vagy, a Sorsmisszió száma:
15=6-os, 24=6-os, 33=6-os, 42=6-os, 51=6-os, azoknak adottságuk a jó ízlés,
a finom lelkűség, a művészi érzék.
Általában szép külsővel, érzéki vonzerővel is rendelkeznek
(meleg, barna őzike szemek, gömbölyded formák), feladatuk, hogy harmóniát, szépséget,
örömöt, boldogságot hozzanak a világba.
A képzőművészet, a zene, költészet, az irodalom, a lakberendezés, öltözködés,
divat, fodrász, kozmetikus, és minden olyan szakma kitűnő számukra,
ahol másokkal kapcsolatba kerülhetnek, ahol gondoskodni tudnak másokról.
Az anyagi lehetőségek miatt a pénzügyi pályát, a médiát, valamint az ápolói és orvosi pályát is
szívesen választják, ahol kézügyességükkel is kitűnnek.
A numerológiában a Hatos az egyik leganyagiasabb szám, ez pedig azt jelenti,
hogy a Hatosok számára legfontosabb a harmonikus környezet, vagyis az anyagi és az érzelmi biztonság.
Mindezt anyagiakkal lehet megteremteni. 
Egy Hatos személyiség képtelen szegénységben, rossz körülmények között élni, vagy ha mégis,
akkor a harmónia hiánya kibillenti, boldogtalan lesz és rosszindulatúvá válhat.
Átlagon felüli vonzerejüknek köszönhetően igencsak „veszélyesek" másokra, ami azt jelenti,
hogy ha egy Hatos kiszemel magának valakit, az nem menekül.
Ennek ellenére a Hatosokat mégsem a szenvedélyes szerelem hajtja,
így ösztönösen érdekből választanak maguknak párt, mert a biztonság a legfontosabb számukra.
Vonzóak a Hatos nők, nagy a szexuális kisugárzásuk, vissza is élnek vele,
de a szereplést nem szeretik.
A csábítás legősibb, legegyszerűbb trükkjeit alkalmazzák - nekik bejön. 
Párkapcsolatukban a szexualitás nem elsőrendű,
sőt a legtöbb Hatos visszafogottabb és gátlásai vannak ezen a téren.
A boldogság száma a hatos, a gyermekek számát is jelenti. 
Szuper gondoskodók, ragaszkodók, de nem olyan tapadósak, mint a Kettesek. 
A legjobb anyák (mint a Kettes). 
Jó az ízlésük, művészi érzékük a főzéshez is van, díszítik az ételt.
Érdekes numerológiai tapasztalat, hogy a legtöbb Hatosban van egy tudatalatti félelem,
amelynek lehet valódi oka is: egy olyan szorult élethelyzet, amikor senki nem segített rajta,
amiből egyedül küzdötte ki magát. Ezért van az, hogy a Hatosok félnek,
azt hiszik, csak magukra számíthatnak, és miután egyedül nem érzik magukat biztonságban,
mindig kell, hogy legyen valaki mellettük.
Képtelenek párkapcsolat nélkül élni. 
De ha egy Hatos nem tudja magában a harmóniát megteremteni, biztos, hogy a párját hibáztatja,
ezért a legtöbb Hatosnak párkapcsolati gondja van.
A képletben a 6-os szám hiánya a szülésnél problémát jelenthet, valamint a párkapcsolatban
is nehézségekre lehet számítani.


A Hatosok talán a legkedvesebb emberek, valóban meg tudják édesíteni mások életét,
tényleg boldoggá tudnak tenni másokat.
Nemcsak a párkapcsolatban hűségesek, hanem az élet más területein is. 
Barátságosak, barátkozók, megbízhatóak, lehet rájuk számítani,
mert mindenképpen meg akarnak felelni a külvilág elvárásainak, sokszor túlságosan is.
Sznobok, mint a Négyesek. 
Konzervatívak, fontosak a keretek, szabályok nélkül nem tudnak élni. 
Bűntudatuk van, a törvényt, a szokásokat be kell tartani, közben ők maguk szegik meg,
persze ilyenkor nagyon szégyellik magukat.
Fontos, hogy legyen főnöke, aki irányítja, aki megmondja neki, hogy mikor, mit tegyen. 
Bizonytalan, döntésképtelen, ha pedig nagy nehezen felvállalja a döntés felelősségét,
nehezen tudja elviselni, és mindig azon aggódik, hogy jól döntött-e.
Valószínűleg nem ők fognak forradalmat kirobbantani, habár, ha valamivel érzelmileg azonosulnak,
ha nagyon hisznek valamiben, el tudnak menni a vallások, szekták irányába, mert ott is sokan vannak,
és ez biztonságot ad nekik (a Hármasok is beleszaladhatnak), így fanatikussá is válhatnak.
Kritikusak, de a kritikát nem viselik el, ilyenkor rögtön támadnak. 
Az viszont már komoly probléma, hogy rosszul értelmezett konzervativizmusuk miatt
makacsul ragaszkodnak saját hibáikhoz, tévedéseikhez is.
A legmegfoghatatlanabb típus, a legnagyobb önigazoló, mindenki lehet hibás, de ő biztosan nem! 
Kibillent esetben nem tud megbocsátani, folyamatosan tud gyűlölni.
Egy másik érdekes tapasztalat, hogy a Hatosoknak van egy úgynevezett kiiktató hatásuk,
ami azt jelenti: ha egy párkapcsolatban, vagy a munkahelyén huzamosabb ideig nem érzi jól magát,
ha nagyon szenved, akkor előbb-utóbb történik valami: vagy saját magát iktatja ki,
felmondanak neki, vagy a másikkal történik valami.
Anyagias, de nem önfeláldozó, a világért el nem ismerné. 
Segít, hogy megfeleljen a külvilág elvárásainak (őszinte, becsületes), de mindig számon tartja,
hogy kinek segített vagy adott valamit, és előbb-utóbb elkéri az árát.
A harmóniára való törekvése következtében pedig folyamatosan aggódik,
mert nem bírja a feszültséget, ezért beleavatkozik mások életébe.
Úgy gondolja, hogy ő jobban tudja, mi volna jó másoknak. 
Mindig másokkal foglalkozik (mint a Kettesek), amiért hálát is vár,
de ebből mindenkinek elege lesz egyszer.
Így lesznek a Hatosok az emberiség mártírjai, pedig ők csak jót akartak. 
Halk beszédűek. 
Beszédstílusuk a panaszkodás, erről lehet őket felismerni,
némi gyakorlat után könnyen meg lehet különböztetni a Kettesek áldozat típusától.
Az emberekben és a világban való csalódottságuk miatt mély szomorúság bujkál a Hatosokban. 
Nem tud boldog lenni, mindig a rosszra készül,
és ez lassan elindítja őket a depresszió felé vezető úton.
A belső harmónia hiányát a Hatosoknál a páros szervek megbetegedései,
elsősorban a vese, petefészek, női szervek (férfiaknál prosztata), és a bőrbetegségek jelzik.


A harmonikus Hatos személyiség nem mások életét éli, hanem a sajátját.
Nem fél a változástól Határozottan képes dönteni, és döntéseiért bátran vállalja a felelősséget.
A Hatos a szeretet száma.
Önzetlenül segít, ha lehetősége van, és nem vár vissza.
Nem cipeli mások problémáit, nem aggódik, és nem akarja helyettük megoldani.
Megtanulta ő is, mint a Kettesek, hogy nemet kell tudni mondani.
Ez is csak az önbizalmát erősíti, és jó érzéssel tölti el,
mert nem a külvilág hatásaitól függ a lelkiállapota.
Már nem fontos, hogy mások mit gondolnak róla, és nem erőlködik azért,
hogy állandóan megfeleljen mindenkinek.
Megvan a belső hite, kiegyensúlyozott, és ami a legfontosabb, megértette,
hogy a biztonságot csak belül, önmagában tudjuk megteremteni - ez mindenkire vonatkozik,
éppen ezért már régóta nem aggódik az anyagiak miatt sem!

Erős a hite abban, hogy úgyis mindig megkapja a Sorstól azokat a javakat,
amire neki szüksége lehet!
Nincsenek félelmei, ezért nem féltékeny. 
Nem akar a szeretetével, túlzott gondoskodásával birtokolni másokat,
különösen a hozzá közel állókat, mert tudja, hogy a Sors pontosan azt fogja elvenni tőle,
amit birtokolni akar.
Boldog tud lenni, mert harmónia iránti érzékével, kedvességével és
önzetlen természetességével elérte, és el is tudja hinni,
hogy valóban önmagáért szeretik őt az emberek.
Számára ez a felismerés a legcsodálatosabb érzés, mert megtanulta:
ha ő boldog, csak akkor tud igazán boldoggá tenni másokat.