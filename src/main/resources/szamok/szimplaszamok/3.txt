3-as: a SZÓRAKOZTATÓ
Siker, de milyen áron?

Akinek a Születés Nap száma: 3, 12, 21, 30 vagy, a Sorsmisszió száma:
21=3-as, 30=3+0=3-as, 39=12=3-as, 48=12=3-as, azok gyors észjárással,
jó kifejezőképességgel és akár művészi érzékkel rendelkeznek, ezért az ő feladatuk,
hogy szórakoztassák az embereket, vagy tudásukat átadva tanítók legyenek.
A szóhasználatban magas szintet érnek el. Tisztában vannak a képességeikkel,
ezt ki is akarják fejezni,
de közönség nélkül természetesen nem megy.
Médiaszám a 3-as, ezért sok közülük a színész, zenész, táncos, komikus, média szakember,
műsorvezető, és persze politikus, hiszen azon a területen is lehet beszélni, szerepelni.
Jó lehet még számukra a tanári, az óvónői pálya, a marketing, a kereskedelem
(lyukat tudnak beszélni más emberek hasába), a közlekedés, informatika, újságírás, kommunikáció,
a szervezői munka, illetve minden olyan foglalkozás, ami sok beszéddel, mozgással jár,
mert a Hármasoknak lételeme a Kapcsolat. (A Hármas hiánya, a kifejezőképesség hiányát jelenti.)
A Hármas, férfias, gyors energia, de a férfiakban feminin vonások is felfedezhetőek,
a nők pedig határozottak, kemények, okosak, önállóak és függetlenek.
Rendkívül mozgékonyak, aktívak.
A beszédük is gyors, közben gesztikulálnak, folyamatosan jár a kezük-lábuk.
Egy Hármasnak rendszerint több mobiltelefonja is van, ők az internet és az országutak megszállott
vándorai.
Jellemző rájuk a gyors felfogóképesség és a nyitottság.
Minden információra nyitottak, folyamatosan figyelnek,
ami rendkívül igénybe veszi az idegrendszerüket.
Nincs semmi, amihez ne tudnának hozzászólni, minden érdekli őket, de sajnos hiányzik a szűrő,
így gyakran felületesek és a felszínesek.
Teli vannak ötletekkel, de ha nincs 4-esük (realitás, stabilitás), akkor nem tudják megvalósítani
azokat. Szétforgácsolhatják magukat, mert mindenbe belekapnak,
így egy idő után fennáll a szétesés veszélye.
Általában szép külsővel rendelkeznek.
Követik a divatot, márkafüggők, napra készek, sokat foglalkoznak a kínézetükkel, nagyon hiúak.
Fontos számukra a hódítás, a tetszeni vágyás.
A Hármas jó szerető, de nem igazán a hűség bajnoka, ugyanis aki népszerű és rengeteg rajongója van,
az nehezen áll ellen a kihívásoknak.
Az udvarlásban és az ígérgetésben igen, de a felelősségvállalásban már nem jeleskedik.
Barátként sem lehet nagyon rájuk számítani.
A párkapcsolat is addig működik jól, amíg ott is megkapja a feltétlen figyelmet, csodálatot.
A Hármasok számára legfontosabb a Siker, tehát az, hogy mások őket sikeresnek lássák.
Számukra ugyanis elfogadhatatlan a kudarc.
A sikerért, és persze, hogy jobbá tegyék az életüket, mindent meg is tesznek.
A multinacionális cégek az ő energiájukból szerzik a legnagyobb profitot!
A munkájukban kiválóak, kreatívak, felkészültek, okos tanácsadók, jó vezetők is tudnak lenni.
Csapatemberként is nagyon jók.
Kiváló a humoruk, jó szervezők, közvetlenek, lelkesíteni tudnak másokat.
Lazák, nem drámáznak, könnyen túl tudnak lépni a problémán.
Vidámságot, derűt sugároznak, jó velük együtt dolgozni, együtt lenni.
Biztos, hogy nem lehet mellettük unatkozni.
Nem féltékenyek, nem irigyek, persze csak addig, amíg a népszerűségüket veszélyeztető „konkurencia"
eg nem jelenik a környéken.
Ha először találkozunk vele, még kíváncsi ránk, de csak addig, amíg kideríti, hogy
nem vagyunk veszélyesek rá.
Azután közbevág, és megint róla szól a történet, hogy ő éppen hol volt, mit csinál,
mennyire jól mennek a dolgai.
Egy mély, őszinte beszélgetésre pedig nincs lehetőség, mert őt ez nem érdekli.
Igazi társasági ember, aki addig beszél, amíg ő lesz a társaság középpontja.
A Hármas szám ugyanis nem az érzelmi kommunikáció (az a Kettes), hanem a tudatos,
a szeretet nélküli kommunikáció.
A kibillent Hármas személyiség érzelmi élete kizárólag a sikereiről és saját maga szeretetéről szól
Miután csak a külvilág a fontos, az érzelmek csak látszólag működnek (álarc).
Nem is gondol rá, hogy legalább azokra, kellene odafigyelni, akik közel állnak hozzá,
bíznak benne és szeretik, hiszen ők, a közvetlen környezete, éppen ezt várják tőle.
A saját érzéseire sem figyel, nemhogy másokéval törődjön.
A siker utáni hajszában egy idő után kimerül. Érzéketlenné és gépiessé válik,
mert elfogytak az energiái.
Felőrlődött és feláldozott mindent a remélt boldogság a „siker" oltárán.
Próbál megkapaszkodni, de már késő.
Egyre lejjebb csúszik.
Szétesik a személyisége, végül egy link, de kedves, sármos, „jófej" alkoholista,
kocsmai ideológiákat gyártó, igehirdető-prédikátor lehet belőle, akit már csekély közönsége
sem vesz komolyan.
Előbb-utóbb megtalálják a Hármasok legjellemzőbb betegségei: az idegrendszeri problémák,
a hipochondria, pánikbetegség és a balesetek.

A harmóniában lévő, kiegyensúlyozott Hármas személyiség, aki jól éli az életét,
teljesíti a küldetését, felvidítja, szórakoztatja, tanítja az embereket, vagy egy sikeres
üzletember lesz belőle.
Nagyon jól tudja, hogy a külvilágban elérhető sikerek és elismerés - ami számára adott! -
akkor ér valamit, ha ezt megosztja másokkal, legfőképpen azokkal, akik a legközelebb állnak hozzá.
Tud rájuk időt szánni, odafigyelni, és valóban ott lenni velük.
Érzi, és el tudja dönteni, hogy mi a fontos, hol van az a határ,
amin nem szabad túllépnie, mert baj lehet belőle.
Megtapasztalta, így már nem kell neki még több és több sikerélmény.
Hallgat a belső hangjaira.
Elégedett, hiszen még így is bőven mozgalmas az élete.
Számtalanszor bizonyított, elismert, sikeres.
Már nem a külvilág, (a látszatok) a fontosak. Felszabadultan tud örülni annak,
hogy az igazi emberi érzések is helyet kapnak a lelkében.