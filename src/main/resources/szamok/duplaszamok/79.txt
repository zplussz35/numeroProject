Minden 70-essel kezdődő számra jellemző:
Nagyfokú visszafogottságot, lassítást és nehéz akadályokat jelent. 
Az ilyen névszámú emberek viszont magas szellemiséggel,
talán egy kicsit kevesebb gyakorlati érzékkel rendelkeznek,
mintha külön világban élnének, filozofikus alkatúak.
Ha mégis rosszul döntenének, vagyis ha a döntésük nem a lelkük fejlődését szolgálja,
akkor a Sors rögtön közbelép és felállítja az akadályokat.
Nagyon jó tanítók és szellemi vezetők lehetnek ezért.
Ahogy szokták mondani: nagy terheket csak a kiválasztottak kapnak, mindig annyit, amennyit elbírnak.

79 = 18=7

Egy igazi magának való művész típus, aki a saját világában él, nem könnyű onnan kimozdítani.
A fantáziája kiválóan működik, s ha kap segítséget, támogatást, ki tudja teljesíteni magát abban,
amiben tehetséges. De a hétköznapokban sok gondja lehet.
Nagyon mélyek az érzései, borzasztóan érzékeny, könnyen sértődik, nehéz megérteni. Nagyon lassú,
nehezen mozduló, kényelmes típus, aki mindig arra vár, hogy majd holnap történik valami,
akkor fog cselekedni ő is. Félig élő ember, inkább csak a gondolataiban létezik.
