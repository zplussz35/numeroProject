Minden 70-essel kezdődő számra jellemző:
Nagyfokú visszafogottságot, lassítást és nehéz akadályokat jelent. 
Az ilyen névszámú emberek viszont magas szellemiséggel,
talán egy kicsit kevesebb gyakorlati érzékkel rendelkeznek,
mintha külön világban élnének, filozofikus alkatúak.
Ha mégis rosszul döntenének, vagyis ha a döntésük nem a lelkük fejlődését szolgálja,
akkor a Sors rögtön közbelép és felállítja az akadályokat.
Nagyon jó tanítók és szellemi vezetők lehetnek ezért.
Ahogy szokták mondani: nagy terheket csak a kiválasztottak kapnak, mindig annyit, amennyit elbírnak.

76 = 13 = 4

Nem tud egyedül élni, fontos neki a család, de a függetlenségén is állandóan őrködik,
és ez elég nagy feszültséget okoz nála. Nem könnyű szám, mert nincs benne elég rugalmasság.
A 7-esek általában nem szeretik a felelősséget, ő pedig vállalni is akarja, meg nem is,
de miután fontos neki, hogy valamit alkosson, hogy elismerésben legyen része, inkább előremenekül
Idővel egyre céltudatosabbá, akaratosabbá válik, s talán ő csodálkozik a legjobban, hogy értékelik
a képességeit. A saját maga által elért siker következtében jöhet meg az igazi önbizalma,
egyszer csak rájön, mennyire jó érzés felszabadultnak lenni. Jó a harmóniaérzéke és a kézügyessége.
