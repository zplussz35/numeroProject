Minden 10-essel kezdődő számra jellemző: Erős a tudatosság és az ego. 
Megvan benne a gondolatok eredetisége, a kreativitás.

10= 1

Az Egyeseknek sokszoros, akár tízszeres energiájával rendelkezik. Akaratos, zseniális alkotó elme.
Vezetőnek kell lennie.
Az élet minden területén kiemelkedik. Bárhova kerül, ha alacsony sorban is van,
biztosan kitűnik átlagon felüli kreativitásával.
Erős egyéniség, aki a saját akaratát mindenen keresztülviszi.
Akinél a magánhangzók értéke 10=1-es, az biztosan nagy küzdő, és nehezen fogadja el,
ha nem az ő akarata érvényesül.
Problémát jelent számára a másokkal való együttműködés. 
Sokszor lelki terror, mindent jobban tudó, minden lében kanál, nem tud megbízni senkiben. 
Persze magával is mindig elégedetlen!
Rosszabb esetben, ha nem használja átlagon felüli képességeit, akkor csak az erős egójával,
agresszivitásával és önzésével, nők esetében a soha fel nem adható függetlenségével,
uralkodási vágyával tűnik ki.
Emberfeletti erőfeszítéseket tesz az érvényesülésért, azért kapta ezt a tízszeres energiát. 
Az élet a negatív dolgokat is hozza neki.
A Tízes a Tarotban a Szerencsekerék száma: 1-0= egyszer fenn, egyszer lenn.
Nem sikertelen élet, de óriási erőfeszítéseket kíván.
Jár neki a siker, az elismerés, de sokkal kisebb árat kellene fizetni érte,
ha nem vergődne a tökéletesség csapdájában, ha oda tudna figyelni másokra,
és lenne benne némi együttműködési készség, elfogadás, empátia a többiek iránt.
