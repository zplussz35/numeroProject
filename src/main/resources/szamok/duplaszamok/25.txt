Minden 20-assal kezdődő számra jellemző:
Az érzelmek dominálnak, és a médiumitás miatt mások gondolatai inspirálják,
ezért befolyásolhatóbb, bizonytalanabb, de ez nem jelenti azt, hogy nem okos.


25 = 7

Az egyik legszerencsésebb 7-es.
Benne van a Kettesnek az elfogadása és az Ötös, ami azt jelenti, hogy ő is egy elmélyülős típus,
fontos számára a tudás, jó elemző, megfigyelő, de nem rugaszkodik el teljesen a földtől.
Szerencsés, mert az életben elfogadja a dolgokat olyannak, amilyenek, az 5-ös
pedig behozza a szerencsét az életébe.
Az 5-ös és a 7-es független (páratlan) számok, de nem annyira, hogy félrevonuljon.
Azért nem diadalmenet az élete, mint minden 7-esnek.
Az 5-ös szertelenségét, a 2-es biztonságra törekvése és a 7-es üzleti érzéke kompenzálja,
tehát némi anyagi vonzata is van.
Fontos neki a pozíció, de nem mindenáron, nem egy törtető típus.
Általában nagy az emberismerete.
Megvan benne az okkult tudományok iránti érdeklődés.
Az emberi test és lélek gyógyítója lehet, természetgyógyász, orvos, kutató, numerológus,
asztrológus, mert szellemi vezetőnek született.
Bármilyen irányba is megy, találkozik az okkultizmussal és beépíti az életébe.
A nehézségeket, főleg ifjú korában kapja, de később, ha kialakul a személyisége, biztosan érvényesül.
