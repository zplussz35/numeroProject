Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.

13=4

Nem szerencsétlen szám. 
Rejtett dolgok napvilágra kerülését jelenti. 
Pozitív oldala, hogy jó emberismerő. 
Negatív oldala, hogy neki sem szabad olyasmit tenni másokkal kapcsolatban,
ami nem tisztességes, mert az is kiderül.
Nem könnyű élet, de nem egy zárkózott 4-es, mert benne van az Egyes lendülete,
kreativitása és a Hármas miatt nyitottabb, beszédesebb.
A külvilág felé sokkal jobban ki tudja fejezni magát. Népszerű is tud lenni,
viszont megvan az a depresszív hajlama, mint a sima 4-esnek, nem mer kockáztatni bizonyos helyzetekben.
Mottója: „ A jól bevált út".
Kemény karrier szám. 
Születésnapi számként és Névszámként is, ha a magánhangzók értéke 13-as, mert tesz is érte,
hogy elérje a céljait.
Sokkal sikeresebb tud lenni, mint egy sima 4-es, de megvan benne az a negatívum,
hogy túlságosan nyitottá válik a külvilág számára.
Már nem olyan pedáns, a családtól is el tud fordulni a karrier érdekében.
A Hármas nyitottsága és a 4-es zárkózottsága állandó konfliktust okoz neki. 
Ha nagyon negatív az illető, hideg, anyagias, számító, gépiessé váló,
érzelmek nélküli ember tud lenni, akit csakis a saját érvényesülése érdekel.
