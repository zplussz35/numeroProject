Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.


17 = 8

Az érvényesülés szempontjából nagyon jó, de a benne lévő Hetes szám arra figyelmeztet,
hogy nem hibázhat, ami azt jelenti, hogy a legnagyobb magasságokba lehet jutni ezekkel
az energiákkal, de a legmélyebbre is.
Robbanékony természetű, hajlik a fizikai erőszakra, félelmetes tud lenni,
de mégsem olyan durva, mint a sima 8-as megnyilvánulásai. Figyelmeztetés: a képletben
8-assal együtt nem jó, mert iszonyatos energiákat szabadít fel, persze ezeket lehet jó célok érdekében használni.
Hihetetlen energiája van, a sportban kell levezetnie a fizikai erőt. 
Alacsonyabb szintű embereknél lehetséges alkoholizmus, brutalitás, benne van a börtön is,
de bárhova is kerül, mindenképpen kiemelkedik a környezetéből.
Ha intelligens, nagyon magasra tud törni. 
Kivételes képességűek, zseniális a gondolkodásuk. 
Benne van a forradalmiság, a kutató, a gyökerekig hatoló, a romboló, de az újító is. 
A mélyre hatolás, a belső megismerés hajtja, sok közöttük a kórboncnok, pszichológus,
mélytengeri búvár, nyomozó.
A 17-es szám az önmarcangolás szimbóluma, képviselői nemcsak másokban,
hanem önmagukban is kutakodnak, és amikor szembesülnek a pusztító energiáikkal, elbizonytalanodnak.
Önromboló, magának sem tud megbocsátani.
A 17-es számú embereknél - tehát, ha a Születésnap száma, a Magánhangzók értéke,
vagy rövidebb neveknél előfordulhat, hogy a Teljes Névszáma 17-es - mindig az illető belső,
morális magatartása határozza meg, hogy öncélúan,
vagy magasabb kozmikus erők szolgálatában pusztít és rombol.
A cél ebben az esetben nagyon fontos. 
Lehet nagy gyógyító, és fenomenális pusztító is, attól függően,
hogy jó vagy rossz célra használja az energiáit.
Csípős a nyelve, mindig szemedbe mondja az igazat. 
Kedves, aranyos, őszinte, de az ellenkezője is tud lenni. 
Végletesen tud szeretni és gyűlölni. 
Nem az enyhe lefolyású betegségeket kapja. 
Rengeteg ellensége van, az emberek félnek az erejétől. Forradalmat is ki tud robbantani.
Biztos, hogy az élet megköveti, jó vagy rossz úton jár. 
Ha jó úton is jár az illető, konfliktusai lehetnek az igazságszolgáltatással. Pereskedések,
harcok, viták.
Nem jó vele üzletet kötni. Problémája lehet a szexszel, ha nincs harmóniában ezzel az energiával. 
Zseni, de fejjel megy a falnak, saját ösztönös érdekeit nézi, de hamar jön a leállítás.
Ha a padlóra kerül, mindig feláll, kiváló regenerációs képessége van.
Érvényesülés szemponjából nem rossz, de veszélyeket rejt.
Amennyiben Ön a Skorpió jegyében született (október 24-től november 22-ig),
bizonyos mértékig Önre is jellemzőek lehetnek a 17-es szám tulajdonságai.
