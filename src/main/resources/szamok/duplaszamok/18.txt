Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.

18 = 9

Egy intelligens embernek - az 1-es a vezetésre való hajlam és képesség, új dolgok,
eredetiség - van egy marsikus, tehát túlzottan energikus, kibillent esetben agresszív beütése.
A 8-as a leganyagiasabb szám, nagyon erős a hatalomvágya és a pénz iránti vágya is. 
A 9-es pedig szellemi szám, ezért sokféle érdeklődés jellemző rá, de az biztos,
hogy mindenképpen olyan foglalkozást választ, amiben pénz van.
Jó üzleti érzéke van: pénzügyek, bankszakma, ügyvédi hivatás, média, reklám, vállalkozás való neki. 
Fizessék meg azt, amit ő gondol. Nagy karriert tud csinálni.
Problémája, hogy kiszámíthatatlan. 


Amennyire erőszakos, annyira érzékeny. 
Odaadó, érzelmes és együttérző, de sokszor végletesen, rapszódikusan viselkedik. 
Agresszív is lehet, meg is sértődik könnyen. 
Ez a 8-as és a 9-es konfliktusa. Nagyon sokszor kiszámíthatatlan az érzéseit
és cselekedeteit illetően. Meggondolatlanul belegyalogol másokba, meg tudja sérteni azokat,
akik a legközelebb állnak hozzá.
Attól függ a sorsa, hogy mennyire tudja uralni az indulatait, az agresszióját és az érzékenységét,
mennyire tudja kontrollálni magát.
