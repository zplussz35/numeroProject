Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.

11=2 Mesterszám

Ha átlagember, ami azt jelenti, hogy nem érzi, vagy nincs tudatában a képességeinek,
amire hivatott, akkor főként a negatív tulajdonságai erősödnek fel.
A 11-es: dupla intelligencia, kreativitás, ego, uralkodás is,
és ez ellentétben van azzal, hogy a számok összeadása, eredője miatt 2-esnek,
médiumnak is kellene lennie, tehát kitűnő megérzései lehetnének, ha hallgatna rájuk.


Inkább az egójára hallgat, emiatt összezavarodnak benne a földi, az anyagi világgal kapcsolatos
információk és a felülről jövők.
Ezért nem mer az intuícióira hallgatni, és ez az állandó belső összeütközés
konfliktushoz vezethet benne.
Ha hallgat a megérzéseire, akkor egészen biztosan sokra viszi az életben.
Akár átlagember, akár géniusz, nagy idegfeszültségben él, amelynek jelei vannak.
Pedig tényleg nagyon jók az intuíciói, akár látnok is lehetne, de ha átlagember,
akkor is excentrikus, érzi a különlegességét, de mivel nem tudja kifejezni,
ezért furcsa szokásokat vesz fel.
Rossz esetben lehet ebből alkoholizmus, drogfogyasztás, túlzott szexualitás, nemi eltévelyedés,
de impotencia, frigiditás, hajlamos lehet a depresszióra, és súlyos esetben elméje összezavarodhat.
Átlagon felüli intellektuellek. 
Az őrült és a zseni között vékony a mezsgye, ez a típus. 
Ha a képességeit nem tudja kiteljesíteni valamilyen alkotó tevékenységben, idegronccsá válhat.
A feszültség megmarad akkor is ha megéli, de legalább van karrierje. 
Nagyon nehéz embertársaikkal harmóniába kerülni. 
Nem könnyű az élete, mindenképpen a saját útját járja, merev, fél a megtapasztalástól.
Az intuícióit az agyával legtöbbször felülbírálja, mert az egója mindig erősebb. Jellemzően
van rögeszméjük, hobbijuk, amelyet csak egy másik rögeszme válthat fel.
Csak ez lehet a megváltás számukra, csak ezzel lehet kibillenteni őket a hatalmi drámájukból.
A 11-es szám - amennyiben Születésnapi számként, vagy Névszámként szerepel a numeroszkópban,
de az illető nem tud élni a 11-es mesterszám lehetőségeivel, mert a képletében lévő más számok
(energiák) nem segítik őt ebben -, akkor az egyszámjegyre
egyszerűsített értékét fogadjuk el. 
Az ebből kapott 2-es szám, egy nem túl magabiztos, de éppen ezért sokmindent elfogadó,
a körülményekhez jól alkalmazkodó személyiséget mutat, ami valamiféle együttműködő,
segítő foglalkozást, szerepkört, viszont egy kockázatmentesebb, nyugodt, de nem sok
változatossággal járó életsorsot hozhat az illetőnek.
