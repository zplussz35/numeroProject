Minden 10-essel kezdődő számra jellemző:
Erős a tudatosság és az ego.
Megvan benne a gondolatok eredetisége, a kreativitás.


16=7

A numerológiában baljóslatú szám. 
A Tarotban a „villámsújtotta ember", aki kibukik a toronyból. Szerencsétlenség, baleset,
katasztrófa, de természetesen mindez megelőzhető, ha az illető harmóniában van a saját rezgésével.
Fontos neki a pozíció, hogy ne legyen akárki - meg is van hozzá a képessége.
Megvan az üzleti érzéke is, de mindig összezavarja a saját életét, hogy aztán megtanuljon egyensúlyozni benne.
Meg tudja szerezni az elismerést, de nem úszhatja meg nagy anyagi bukás,
vagy pozícióvesztés nélkül. Akár mindent el is veszíthet. Ezután már óvatosabb lesz,
mert nem az egóját használja.
A háborgó tengeren a legnagyobb veszélyekből is kivezeti a hajót, mert szellemi vezető,
de annak ellenére, hogy kétjegyű szám, tehát több energiát, lehetőséget kell, hogy jelentsen,
a 16-os mégis sokkal földhöz ragadtabb, mint egy sima 7-es születésnapi szám.
Makacs és meggyőzhetetlen a 6-os miatt, az 1-es miatt pedig eleve úgy gondolja,
hogy neki van igaza, a 7-es pedig toleráns, nem mutatja a balhét.
Önigazoló, kimagyarázza magát, de semmiképpen sem egy panaszkodós típus.
Sokféle szellemi érdeklődése van. Sokan közülük, mintha ismernék ennek a számnak a veszélyeit,
ösztönösen el tudnak menni a vallások, a szellemtudományok, a filozófia, a miszticizmus irányába.
Hajlamos beleásni magát valamibe, el tud szállni, bigottság is lehet belőle,
vagy nagyon hisz valamiben, vagy nagyon nem.
Nehéz a párkapcsolata. 
A 6-os megadja neki a ragaszkodást, fontos neki a nyugodt, biztonságos háttér,
a 7-es viszont állandó függetlenséget hoz neki.
Ez a konfliktus oka.
Egy jó képességű, eszes, okos, jó humorú, filozófikus, művészies alkat is lehet,
viszont egy magáról nem sokat eláruló, érzelmileg zárt, szinte kiismerhetetlen,
nehezen megközelíthető személyiség, aki saját magát sem ismeri.
