Gyerekkori szám: 1 -es (január, október)

Apai dominancát jelent. Jellemzően az apa határozta meg, mi a jó és a rossz. Kihívások, elvárások
jönnek apai oldalról, aminek meg kell felelni, amit teljesíteni kell. Az apa nagy nyomást
gyakorol a gyerekre, ezt a mintát hozzák később, felnőttkorukban is. a végbél (anus) körüli izmok
mindig feszesek, állandóan meg akarnak felelni, ezért gyakori náluk a székrekedés,
a béllel kapcsolatos problémák.
Ha több 8-as van a képletben, akkor fizikai fenyítést is jelent. Sokat prédikálnak neki, főleg
az apa. Az anyai rész nem sokat ér, de ez nem azt jelenti, hogy az anya nem jó, hanem azt, hogy
az apai szigort, terrort az anya nem tudja kompenzálni.
Annak ellenére, hogy gyermekként az anyjukhoz ragaszkodnak, az anya a menedék, a védelmező,
felnőttkorukban mégis ösztönösen az apa mintáját követik. Akaratos típus lesz. Vezető, aki
mindenképpen uralkodni akar. Ha őt elnyomták, ő is elnyom másokat. Rendkívül nagy bennük a
feszültség és az elfojtott düh, ez okozza a sok feszültséget, merevséget,
de nem képes kiadni magából. Dühe főleg az apa ellen irányul, de mégis, akármennyire gyűlöli az apa
értékrendszerét, óhatatlanul azt fogja tovább vinni. Férfi esetében ez talán nem olyan nagy probléma
(azért már voltak tragédiák is ebből!), mert kell egy határozott apai minta, egy női karakter
szemszögéből nézve viszont problémás, mert az 1-es gyerekkorú nő ösztönösen mindenképpen dominálni,
uralkodni akar.
A tökéletesség csapdájában szenvednek. Az apa meg van győződve róla, hogy tökéletes, hogy ő
szuperül csinálta, és nem is érti, ha később szembesítik ezzel. A gyerekkori elfojtások
nagyon mélyen vannak, tudati szitnre sem kerülnek, ezért később sem ismerik el, sőt tiltakoznak,
hogy az ő apjuk nem ilyen volt. Ezért kell megnézni a szülők adatait, onnan visszaigazolható
az apa személyisége.
Állandó cselekvési kényszerben szenvednek, hogy megfeleljenek, hogy jók legyenek. Görcsösek, merev
az állkapocs tartása is, és nem igazán tudnak feloldódni, felszabadulni soha. Nem lehet őket
leitatni sem, mert állandóan kontrollálják magukat. Nagyon fontos számukra a külvilág.
A Bak jehyében (január 20-ig) születettek, rendkívül tudatosak, nagyon tudják, hogy mit akarnak,
rendszerint el is érik a céljaikat.
A januári Vízöntő jegyűekre (január 21-től) is a keményebb, határozottabb attitűd a jellemző.
Az októberben született Mérleg jegyűeknél (október 23-ig), a megfelelési kényszer, inkább a
kapcsolatok, a külvilág felé irányul.
Az októberi Skorpió jegyűek (október 24.-től) akaratosabbak, keményebbek, tudatosabbak.