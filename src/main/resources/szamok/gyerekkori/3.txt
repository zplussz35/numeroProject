3-as (március, december)

Gyakorlatilag nincs gyerekkoruk, a szülők szerepeltetik őket. Cserfesek, szépek, ki akarnak tűnni,
sokuknak tényleg jó a kifejezőképessége, jól kommunikálnak, és humorérzéknek sincsenek híján. Sok
művésznek van 3-as gyerekkora. Általában az apának akarnak megfelelni. Előfordulhat, hogy valamelyik
szülő nem tölti be a szerepét, ilyenkor automatikusan átveszi azt a szerepet, ami hiányzik a
családban, például, ha az apa nem tud részt venni a család életében, sokat utazik, vagy külföldön van.
Felelősségteljes, gondoskodik a testvéréről, gyakorlatilag felnőtt szerepet kényszerítenek rájuk,
emiatt sosem természetesek. Mindig szerepet játszanak, néha még ők sem tudják, hogy melyiket,
de a későbbi önmegvalósításukon azért már gondolkoznak. Tipikus koravén gyerekek. Ők azok, akik
a leghamarabb meg akarnak felelni a külvilág elvárásainak. Divatoznak, piperkőcök. Miniatűr
felnőttek már 4-5 évesen. Szerencséjük, hogy ilyenek is maradnak, később sem lesznek mély ráncaik.
Lázadók, hamar kipróbálják az alkoholt, a drogot. Próbálnak kikerülni a család nyomása alól,
hamar el is költözhetnek otthonról. Nagyon elevenek, de tipikus jó gyerekek, szépek, "futtatni"
kell őket.
Hajlamosak a szélsőségekre, nem hűségesek, megtapasztalják ezt a családban is. Siker,
teljesítménykényszer motiválja őket, hogy a külvilág előtt jól szerepeljenek. Jó színészi
képességek, tehetség a művészetekben, sokoldalú érdeklődés jellemzi őket.
A márciusban született Halak jegyűek (március 20-ig) lazábbak, nyitottabbak, a Kos jegyűek
(március 21-től) tudatosak, aktívak.
A decemberi Nyilas jegyűek (december 21-ig) mozgékonyak, lelkesebbek, a Bak jegyűek
(december 22-től) nyitottabbak, kommunikatívabbak.