9-es (szeptember)

Gond lehet a szülőcsatornában. Összenyomottsági érzése van a születési trauma miatt. Görnyedt a
tartása, súlyt cipel. A szülői elnyomás miatt elfojtás alakul ki benne, és a saját belső világába
menekül, ahová senkit nem enged be.
Engedelmes kisgyerek, elfojtja a dühét, ezért felnőttkorban feldolgozatlan, érthetetlen
dühkitörései vannak. Öntudatlanságba és tehetetlenségbe menekülnek. Passzívak: én nem csinálok
semmit, csináld te! Nincsenek tudatában annak, hogy ők milyenek. Attól félnek, ha ők egyszer
kimutatják önmagukat, akkor valamilyen végzetes dolog történik, akár gyilkosság, tragédia.
Nincs tisztában a saját súlyával (elefánt), nem mer dönteni, ezért alakul ki bennük a
tehetetlenség érzése, ami megmerevedéshez is vezethet.
Nagyok az elvárásai. Van hobbija, a sport nem érdekli. Beszédük nem gyors, nyugodt, lassú, néha
unalmas. Szereti a monotóniát, akkor érzi magát biztonságban. Utálja a változást, fejlődést.
Csak akkor lesz ktívabb, ha nehezebb helyzetbe kerül, ha rákényszerül.
A legmakacsabb típus, látszólag engedékeny, a dühöt magába fojtja, kivárja a végét. Idegrendszere
gyenge, fantáziál. Ha megkéred, nem mond nemet (gondolkozom rajta), de eredmény nem biztos,
hogy lesz belőle.
Elfojtott dühük miatt állandó ellenkezés van bennük. Nem támad, hanem érvel, majd visszafelesel,
és nagy nehezen megteszi, amit kérünk.
Soha nem a jelenben él. Az életét mindig másokon keresztül éli meg, szülein, gyerekein, házastársán
keresztül. Ha testvére van, háttérbe szorul. A családi vitákban, veszekedésekben nem vesz részt,
függetleníti magát.
A szeptemberben született Szűz jegyűek (szeptember 23-ig) kritikusak, tökéletességmániások,
nagyon érzékenyek.
A szeptemberben született Mérleg jegyűek (szeptember 24-től) szintén érzékenyek, bizonytalanabbak.