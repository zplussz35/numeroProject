1-es számú Személyes Év

A legjobb év, mert lezár egy 9 éves periódust, egy teljesen új életet,
az újrakezdés lehetőségét jelenti.
Mindez, csak akkor sikerülhet jól, ha a 9-es évben - amely befejezése egy kilenc éves periódusnak,
lásd később - tényleg megszabadultunk minden komolyabb problémánktól,
és nincsenek az életünkben olyan dolgok, amelyek akadályoznának bennünket
az új lehetőségeink megvalósításában.
Még ha ugyanaz a munkahely is marad, ott egy teljesen új dolgot kell majd csinálni,
ha pedig valaki már éppen betöltötte ott a szerepét, felmondhatnak.
Nem kell félni, mert biztosan jobb lehetőséget kap az élettől, ugyanis azt ott be kellett fejeznie,
már nem szolgálja az illető fejlődését.
Ha marad a munkahely, akkor azon belül lesz változás, egy új munkakörben pedig lehet bizonyítani.
Mindenképpen pozitív az Egyes Év rezgése: új munkakört, új megbízást, nagyobb fizetést kaphatunk.
Ebben az időszakban nem szabad kishitűnek lenni, bátran lehet kockáztatni.
Most érdemes rámenősnek lenni - persze a realitásokon belül -, ami azt jelenti,
hogy minél magasabb pozícióban lévő személlyel kell tárgyalni a sikeresebb előmenetel érdekében.
Jellemző, hogy nagyobb utazás van kilátásban, ha nem, akkor a munkához kapcsolódóan kell majd
többet utazni. Az Egyes évben költözés is lehetséges, ha nincs költözés, akkor lakásfelújításba,
házfelújításba érdemes belekezdeni, ennek van itt az ideje.
Az új vállalkozás mindig sikeres, a már működő vállalkozásba pedig most kell új ötleteket behozni,
új piacok felé nyitni, új kapcsolatokat építeni, amelyek hosszútávon hozhatják a sikereket!
Az 1-es évben kötött párkapcsolatok tartósabbak. Lehet házasodni, lehet gyerek.
Új partner is megjelenhet, rengeteg új ismeretséget és párkapcsolati kihívást hoz
(észre kell venni!), persze, ha valaki nagyon válogatós, elszalaszthatja a lehetőséget.
Nagyon gyors az Egyes Év rezgése, idegileg megterhelő lehet, főleg egy lassúbb számnak (2, 9).
A nagy lelkesedés, balesetveszélyt is hozhat. Nem kell minden lehetőséget erőszakkal megragadni,
mert szétforgácsolódhat az energia.
