5-ös számú Személyes Év

Az egyik legjobb indulatú, legjobb rezgésű év. Még a 3-asnál is hirtelenebb változásokat hoz.
Váratlan és zűrzavaros, a sors szinte ide-oda dobálja az illetőt.
Nagyon gyorsan jönnek a lehetőségek, de nem lehet a dolgok mögé látni, nem lehet tudni,
hogy mi miért történik velünk. Éppen ezért el kell engedni mindent, nem kell ragaszkodni semmihez.
Sokszor hirtelen kell dönteni, de vigyázni kell a hamis illúziókkal,
ne éljük bele magunkat semmibe, mert minden hamar megváltozhat!
A lényeg az, hogy hosszú távú terveket ne készítsünk, hosszabb távú szerződéseket semmiképpen
nem érdemes kötni ebben az időszakban! Hagyjuk magunkat sodortatni az árral,
csak akkor tudjuk megúszni idegrendszeri problémák nélkül. A sok hirtelen változás,
lelkesedés, kapkodás balesetveszélyes lehet.
Nagy utazások, hosszabb külföldi utazás is lehetséges. Sok partnerkapcsolatot,
új ismeretséget hoz ez az időszak, de nem marad rá idő, mert az embert elragadják az események.
Lehet költözködés, új munkahely, vagy áthelyezés.
A rendkívül sok esemény miatt pedig háttérbe szorulhat a család, a gyerekek, barátok.
A 4-es év után az 5-ös kimondottan a fellendülést hozza. Jönnek a lehetőségek,
de óvatosnak kell lenni, mert semmi nem az, aminek látszik! A munkahelyen nem szabad felmondani,
ne dőljünk be a csábító ígéreteknek, mert nagy csalódás lehet belőle, viszont,
ha valakinek felmondanak, egyáltalán ne aggódjon, mert rövid időn belül jobbat kap!
Kimondottan pozitív eseményekre számíthatunk az Ötös Év végén. A születésnapunk körül,
vagy sokszor éppen aznap, derül ki, hogy melyek azok a dolgok,
amelyek hosszabb távon működhetnek az életünkben.
