4-es számú Személyes Év

Az egyik legnehezebb év párkapcsolat, a munka és az anyagiak terén is, de nem sikertelen!
Rengeteg erőfeszítést, nehézséget hoz, sok munkát, akár fizikai munkát is, és a szerencse nem segít.
Nem lehet nagyvonalúskodni, mert a részleteken el lehet bukni, váratlan akadályokba,
falakba ütközhetünk. Hivatalos ügyek intézésére alkalmas, de az üzletkötésekkel vigyázni kell,
mert a legapróbb hibán el lehet csúszni. Mindent precízen ki kell dolgozni,
különösen a jogi ügyekre, szerződéskötésekre kell odafigyelni! Ajánlatos biztosítást
kötni az értékesebb vagyontárgyainkra, autónkra.
Monotónia, csend és rengeteg nehézség, amire számíthatunk. Nem történik velünk semmi.
Nincs új munkahely, nem szabad felmondani, mert nem jön új, vagy ha mégis, nem biztos,
hogy boldogok leszünk tőle. A Hármas Évvel ellentétben ez nem egy bulizós év,
nem nagyon nyitják ránk az ajtót. Nem változik semmi, a mindennapi rutinról szól ez az időszak.
Nem lehet nagyokat álmodni.
Ennek az évnek anyagi rezgése van, de befektetési oldalról. Kitűnően alkalmas pl,
egy családi ház alapjainak lerakására - az a legjobb ház, amit a Négyes Évben építenek -
a bankban lévő pénzünk kamatoztatására. Jó az önképzésre, a könyvelést rendbe hozni,
az otthoni dolgokat tökéletesíteni, mert pénz nincs.
A Négyes Év megtanít minket arra, hogyan kell a nehézségeket leküzdeni! Nehézségeket kell megélnünk,
mert most ebből tudunk tanulni, tapasztalni, fejlődni. Vigyázni kell,
nehogy megkeseredjünk a megpróbáltatások miatt, mert betegség lehet belőle.
A legjobb, ha úgy indulunk neki a Négyes Évnek, hogy tudatosan vállalunk olyan feladatokat,
áldozatokat, amit mi annak érzünk, amivel eddig nem kellett foglalkozni, és ezzel a vállalásunkkal
tudatosan megéljük azt, ami ennek az időszaknak a tanulóleckéje,
és talán nem érnek minket váratlan meglepetések, veszteségek.
Az is jó, ha többet törődünk a hozzánk közelálló,
lelkileg vagy fizikailag ránk szoruló családtagjainkkal.
A Négyes számú Személyes Évnek pozitív a kicsengése, higgyünk benne: ez egy alapozó év,
a befektetett munka, a sok áldozat egyáltalán nem vész kárba, később biztosan meg lesz az eredménye.